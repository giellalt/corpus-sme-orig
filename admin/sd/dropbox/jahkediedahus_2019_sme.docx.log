Error at: 119
<string>:1:0:ERROR:VALID:DTD_INVALID_CHILD: Element p is not declared in p list of possible children

<string>:1:0:ERROR:VALID:DTD_INVALID_CHILD: Element p is not declared in p list of possible children

<string>:1:0:ERROR:VALID:DTD_INVALID_CHILD: Element p is not declared in p list of possible children

<string>:1:0:ERROR:VALID:DTD_INVALID_CHILD: Element p is not declared in p list of possible children

<string>:1:0:ERROR:VALID:DTD_INVALID_CHILD: Element p is not declared in p list of possible children

<string>:1:0:ERROR:VALID:DTD_INVALID_CHILD: Element p is not declared in p list of possible children

<string>:1:0:ERROR:VALID:DTD_INVALID_CHILD: Element p is not declared in p list of possible children
<document {http://www.w3.org/XML/1998/namespace}lang="sme" id="no_id">
    <header>
        <title>
        </title>
        <genre code="admin">
        </genre>
        <author>
            <unknown>
            </unknown>
        </author>
        <wordcount>
            41034
        </wordcount>
        <conversion_status type="standard">
        </conversion_status>
        <availability>
            <license type="standard">
            </license>
        </availability>
        <multilingual>
        </multilingual>
        <origFileName>
            Jahkedieđáhus 2019 sme.docx
        </origFileName>
        <parallel_text {http://www.w3.org/XML/1998/namespace}lang="dan" location="">
        </parallel_text>
        <parallel_text {http://www.w3.org/XML/1998/namespace}lang="eng" location="">
        </parallel_text>
        <parallel_text {http://www.w3.org/XML/1998/namespace}lang="fin" location="">
        </parallel_text>
        <parallel_text {http://www.w3.org/XML/1998/namespace}lang="fit" location="">
        </parallel_text>
        <parallel_text {http://www.w3.org/XML/1998/namespace}lang="fkv" location="">
        </parallel_text>
        <parallel_text {http://www.w3.org/XML/1998/namespace}lang="ger" location="">
        </parallel_text>
        <parallel_text {http://www.w3.org/XML/1998/namespace}lang="isl" location="">
        </parallel_text>
        <parallel_text {http://www.w3.org/XML/1998/namespace}lang="kal" location="">
        </parallel_text>
        <parallel_text {http://www.w3.org/XML/1998/namespace}lang="kpv" location="">
        </parallel_text>
        <parallel_text {http://www.w3.org/XML/1998/namespace}lang="nno" location="">
        </parallel_text>
        <parallel_text {http://www.w3.org/XML/1998/namespace}lang="nob" location="jahkediedahus_2019_nob.docx">
        </parallel_text>
        <parallel_text {http://www.w3.org/XML/1998/namespace}lang="rus" location="">
        </parallel_text>
        <parallel_text {http://www.w3.org/XML/1998/namespace}lang="sma" location="">
        </parallel_text>
        <parallel_text {http://www.w3.org/XML/1998/namespace}lang="sme" location="">
        </parallel_text>
        <parallel_text {http://www.w3.org/XML/1998/namespace}lang="smj" location="">
        </parallel_text>
        <parallel_text {http://www.w3.org/XML/1998/namespace}lang="smn" location="">
        </parallel_text>
        <parallel_text {http://www.w3.org/XML/1998/namespace}lang="sms" location="">
        </parallel_text>
        <parallel_text {http://www.w3.org/XML/1998/namespace}lang="swe" location="">
        </parallel_text>
        <metadata>
            <uncomplete>
            </uncomplete>
        </metadata>
        <version>
            XSLtemplate $Revision$; file-specific xsl  Revision; common.xsl  $Revision$;
        </version>
    </header>
    <body>
        <p>
            Sámedikki jáhkedieđahus 2019
        </p>
        <p>
            Sámediggeráđi mearradusárvalus
        </p>
        <p>
            Ávjovárgeaidnu 50
        </p>
        <p>
            9730 Karasjok/Kárášjohka
        </p>
        <p>
            Telefon +47 78 47 40 00
        </p>
        <p>
            samediggi@samediggi.no
        </p>
        <p>
            www.samediggi.no
        </p>
        <p>
            Sámediggi 2020
        </p>
        <p>
            Sisdoallu
        </p>
        <p>
            1 oassi - Jođiheaddji muitala 10
        </p>
        <p>
            2 oassi - Oahpásnuvvat doaimmain ja váldo-loguiguin 13
        </p>
        <p>
            2.1 Sámedikki politihkalaš ortnet 14
        </p>
        <p>
            2.2 Sámedikki hálddahus 18
        </p>
        <p>
            2.2.1 Sámedikki hálddahuslaš organiseremin 18
        </p>
        <p>
            2.2.2 Dokumeantta statistihkka 19
        </p>
        <p>
            2.3 Sámedikki interneahta statistihkka 20
        </p>
        <p>
            2.3.1 Statistihkka Sámediggi neahttasiidu 2019 20
        </p>
        <p>
            2.3.2 Statistihkka sosiála mediain 2019 21
        </p>
        <p>
            2.4 Čoavddalogut 22
        </p>
        <p>
            3 oassi - Jagi doaimmat ja bohtosat 23
        </p>
        <p>
            3.1 Váikkuhangaskaoamit, doaibma politihkalaš ja hálddahusa dásis reviderejuvvon bušeahta ektui 23
        </p>
        <p>
            3.1.1 Departemeanttaid juolludusat 23
        </p>
        <p>
            3.1.2 Váikkuhangaskaoapmerehketdoallu 2018 24
        </p>
        <p>
            3.2 Ođđa bušeahttaortnet Sámediggái 24
        </p>
        <p>
            3.3 Bajilgovva válljejuvvon konsultašuvnnat stádaeiseválddiiguin 2019:is 25
        </p>
        <p>
            1 Giella 28
        </p>
        <p>
            1.1 Giella váikkuhangaskaoamit 28
        </p>
        <p>
            1.1.1 Sámegielaid áŋgiruššansuorggit 28
        </p>
        <p>
            1.2 Sámegielaid geavaheapmi 28
        </p>
        <p>
            1.2.1 Čoahkketabealla - sámegielaid geavaheapmi 28
        </p>
        <p>
            1.2.2 Guovttegielatvuođadoarjja suohkaniidda - njuolggodoarjja 29
        </p>
        <p>
            1.2.3 Guovttegielatvuođadoarjja fylkkasuohkaniidda - njuolggodoarjja 29
        </p>
        <p>
            1.2.4 Giellaiskkadeapmi - prošeakta 30
        </p>
        <p>
            1.3 Sámegielaid ovdánahttin 30
        </p>
        <p>
            1.3.1 Čoahkketabealla - sámegielaid ovdánahttin 30
        </p>
        <p>
            1.3.2 Suohkaniid giellaovdánahttinbargu - ohcanvuđot doarjja 31
        </p>
        <p>
            1.3.3 Fylkasuohkaniid giellaovdánahttinbargu - ohcanvuđot doarjja 31
        </p>
        <p>
            1.3.4 Giellaguovddážat - njuolggodoarjja 32
        </p>
        <p>
            1.3.5 Giellaguovddážiid deaivvadeapmi - seminára 33
        </p>
        <p>
            1.3.6 Giellaprošeavttat - ohcanvuđot doarjja 33
        </p>
        <p>
            1.3.7 Stipeanda joatkkaskuvllaohppiide - ohcanvuđot doarjja 34
        </p>
        <p>
            1.3.8 Giellastipeanda alit ohppui - ohcanvuđot doarjja 35
        </p>
        <p>
            1.3.9 Julevsámegiel riektačállinrávagirji - prošeakta 35
        </p>
        <p>
            1.3.10 Sámi Giellagáldu 36
        </p>
        <p>
            1.3.11 Riikkaidgaskasaš álgoálbmotgielaid jahki 2019 - prošeakta 38
        </p>
        <p>
            1.4
            <span type="quote">
                "Váibmogiella"
            </span>
        čuovvuleapmi 39
        </p>
        <p>
            1.4.1 Čoahkketabealla - Váibmogiella 39
        </p>
        <p>
            1.4.2 Giellalokten - prošeakta 39
        </p>
        <p>
            1.4.3 Ođđa giellaguovlu - prošeakta 41
        </p>
        <p>
            1.4.4 Vuoigatvuođat sámi giellateknologiijii 42
        </p>
        <p>
            1.4.5 Sámás Muinna 42
        </p>
        <p>
            1.5 Sámedikki báikenammabálvalus 42
        </p>
        <p>
            2 Máhttu 44
        </p>
        <p>
            2.1 Máhtu váikkuhangaskaoamit 44
        </p>
        <p>
            2.1.1 Máhtu áŋgiruššansuorggit 44
        </p>
        <p>
            2.2 Sámi mánáidgárdefálaldaga sisdoallu 45
        </p>
        <p>
            2.2.1 Čoahkketabealla - sámi mánáidgárdefálaldaga sisdoallu 48
        </p>
        <p>
            2.2.2 Doarjja sámi mánáidgárddiide ja mánáidgárddiide main lea sámi ossodat - ohcanvuđot doarjja 48
        </p>
        <p>
            2.2.3 Sámi mánát ođđa searvelanjain - prošeakta 49
        </p>
        <p>
            2.3 Giellabargu mánáidgárddiin 53
        </p>
        <p>
            2.3.1 Čoahkketabealla - giellabargu mánáidgárddiin 53
        </p>
        <p>
            2.3.2 Doarjja sámi giellaoahpahussii - ohcanvuđot doarjja 53
        </p>
        <p>
            2.3.3 Doarjja prošeavttaide ja ovddidanbargui - ohcanvuđot doarjja 54
        </p>
        <p>
            2.3.4 Julevsámi giellatjehppe - njuolggodoarjja Árran mánnájgárddáj 55
        </p>
        <p>
            2.4 Gelbbolašvuođa lokten mánáidgárddiin 55
        </p>
        <p>
            2.4.1 Čoahkketabealla - gelbbolašvuođa lokten mánáidgárddiin 56
        </p>
        <p>
            2.5 Pedagogalaš ávdnasat 56
        </p>
        <p>
            2.5.1 Čoahkketabealla - pedagogalaš ávdnasat 57
        </p>
        <p>
            2.5.2 Pedagogalaš ávdnasat - ohcanvuđot doarjja 57
        </p>
        <p>
            2.6 Sámi sisdoallu skuvllas 57
        </p>
        <p>
            2.6.1 Čoahkketabealla - sámi sisdoallu skuvllas 60
        </p>
        <p>
            2.6.2 Oahppoplánaid revideren - prošeakta 60
        </p>
        <p>
            2.6.3 Árbediehtu ja sámi meahcásteapmi vuođđoskuvllas - ohcanvuđot doarjja 62
        </p>
        <p>
            2.7 Oahppobiras ja skuvlaovddideapmi 63
        </p>
        <p>
            2.7.1 Čoahkketabealla - oahppobiras ja skuvlaovddideapmi 63
        </p>
        <p>
            2.7.2 Sámegieloahpahusa fierpmádat/ NetSam - njuolggodoarjja Sámi allaskuvlii 63
        </p>
        <p>
            2.7.3 MoU on Cooperation on Indigenous Education - prošeakta 64
        </p>
        <p>
            2.7.4 Prošeavtta
            <span type="quote">
                "Rájiidrasttideaddji skuvlaovttasbargu Sámis"
            </span>
        čuovvuleapmi 64
        </p>
        <p>
            2.7.5 Arbeid mot mobbing - prosjekt 64
        </p>
        <p>
            2.8 Oahpponeavvut 65
        </p>
        <p>
            2.8.1 Čoahkketabealla - oahpponeavvut 65
        </p>
        <p>
            2.8.2 Doarjja oahpponeavvuid ovddideapmái - ohcanvuđot doarjja 65
        </p>
        <p>
            2.8.3 Rámmašiehtadusat sámi lágádusaiguin - šiehtadus 67
        </p>
        <p>
            2.8.4 Ovttas - Aktan - Aktesne - njuolggodoarjja Sámi allaskuvlii 67
        </p>
        <p>
            2.8.5 Konferánsa/seminára oahpponeavvodahkkiide - konferánsa 68
        </p>
        <p>
            2.9 Digitála oahpponeavvuid ráhkadeapmi 69
        </p>
        <p>
            2.10 Váldi, ovddasvástádus ja rollat alit oahpus ja dutkamis 69
        </p>
        <p>
            2.11 Oahppo- ja dutkanfálaldat 71
        </p>
        <p>
            2.12 Rekrutteren sámi alit ohppui ja dutkamii 73
        </p>
        <p>
            2.12.1 Stipeanda alit ohppui – ohcanvuđot doarjja 73
        </p>
        <p>
            2.13 Árbediehtu 74
        </p>
        <p>
            2.13.1 Čoahkketabealla - Árbediehtu 74
        </p>
        <p>
            3 Areálat, biras ja dálkkádat 76
        </p>
        <p>
            3.1 Areálaide, birrasii ja dálkkádahkii guoski váikkuhangaskaoamit 77
        </p>
        <p>
            3.1.1 Areálaide, birrasii ja dálkkádahkii guoski áŋgiruššansuorggit 77
        </p>
        <p>
            3.2 Areálaid hálddašeapmi 77
        </p>
        <p>
            3.2.1 Čoahkketabealla - árbediehtu areálahálddašeamis 78
        </p>
        <p>
            3.2.2 Protect Sápmi vuođđudus - njuolggodoarjja 78
        </p>
        <p>
            3.2.3 Sámi areála- ja resursavuoigatvuođaid eará čuovvuleapmi - ohcanvuđot doarjagat 79
        </p>
        <p>
            3.3 Luondduresurssat 79
        </p>
        <p>
            3.4 Luondduvalljodat 80
        </p>
        <p>
            3.4.1 Čoahkketabealla - luondduvalljodat 81
        </p>
        <p>
            3.4.2 Suodjalanstivrrat - seminára 81
        </p>
        <p>
            3.5 Dálkkádat 81
        </p>
        <p>
            3.6 Meahcásteapmi 82
        </p>
        <p>
            4 Ealáhusat 83
        </p>
        <p>
            4.1 Ealáhusaid váikkuhangaskaoamit 84
        </p>
        <p>
            4.1.1 Áŋgiruššansuorggit - ealáhusat 84
        </p>
        <p>
            4.2 Primærnæringer 84
        </p>
        <p>
            4.3 Vuođđoealáhusat 85
        </p>
        <p>
            4.3.1 Čoahkketabealla - vuođđoealáhusat 89
        </p>
        <p>
            4.3.2 Doarjja vuođđoealáhusaide - ohcanvuđot doarjja 89
        </p>
        <p>
            4.3.3 Boazodoallolága ja boazodoallohálddašeami guorahallama čielggadeapmi - prošeakta 89
        </p>
        <p>
            4.4 Juohkelágan ealáhusat, lotnolas- ja meahcástanealáhusat, árvoháhkan ja ođđaásaheamit 90
        </p>
        <p>
            4.4.1 Čoahkketabealla - juohkelágan ealáhusat, lotnolas- ja meahcástanealáhusat, árvoháhkan ja ođđaásaheamit 90
        </p>
        <p>
            4.4.2 Doarjja ealáhusaide, fitnodatovddideapmái, lotnolas- ja meahcástanealáhusaide - ohcanvuđot doarjja 90
        </p>
        <p>
            4.4.3 Sápmi ealáhussiida - njuolggodoarjja 91
        </p>
        <p>
            4.4.4 Nuorra Ealáhushutkan - njuolggodoarjja 91
        </p>
        <p>
            4.4.5 Sámi mátkeealáhusat - prošeakta 91
        </p>
        <p>
            4.4.6 Sámi mátkeealáhusat - ohcanvuđot doarjja 92
        </p>
        <p>
            4.4.7 Dieđáhus sámi ealáhusaid birra 93
        </p>
        <p>
            4.5 Hutkás ealáhusat 93
        </p>
        <p>
            4.5.1 Čoahkketabealla - hutkás ealáhusat 94
        </p>
        <p>
            4.5.2 Doarjja hutkás ealáhusaide - ohcanvuđot doarjja 94
        </p>
        <p>
            4.5.3 Gelbbolašvuođavuđot hutkás ealáhusat - prošeakta 94
        </p>
        <p>
            4.6 Duodji 95
        </p>
        <p>
            4.6.1 Čoahkketabealla - duodji 95
        </p>
        <p>
            4.6.2 Duodjeinstituhtta - njuolggodoarjja 95
        </p>
        <p>
            4.6.3 Ovddideapmi ja rekrutteren duodjeealáhusas - njuolggodoarjja Boazodoalu ja duoji oahpahuskantuvrii 96
        </p>
        <p>
            4.6.4 Duoji ealáhusšiehtadus 96
        </p>
        <p>
            5 Kultuvra 100
        </p>
        <p>
            5.1 Kultuvrra váikkuhangaskaoamit 100
        </p>
        <p>
            5.1.1 Áŋgiruššansuorggit - kultuvra 100
        </p>
        <p>
            5.2 Buorit rámmaeavttut sámi dáiddáriidda 100
        </p>
        <p>
            5.2.1 Čoahkketabealla - buorit rámmaeavttut sámi dáiddáriidda 103
        </p>
        <p>
            5.2.2 Sámi dáiddáršiehtadus - šiehtadus 103
        </p>
        <p>
            5.2.3 Musihkkaovddideapmi - ohcanvuđot doarjja 104
        </p>
        <p>
            5.2.4 Riikkaidgaskasaš Sámi Filbmainstituhtta - njuolggodoarjja 105
        </p>
        <p>
            5.2.5 Noereh - njuolggodoarjja 105
        </p>
        <p>
            5.2.6 Doarjja kulturdoaibmabijuide - ohcanvuđot doarjja 106
        </p>
        <p>
            5.3 Sámi kulturásahusat sámi kultuvrra gaskkustan- ja vásihanarenan 107
        </p>
        <p>
            5.3.1 Čoahkketabealla - sámi kulturásahusat 107
        </p>
        <p>
            5.3.2 Festiválat - njuolggodoarjja 107
        </p>
        <p>
            5.3.3 Teáhterat - njuolggodoarjja 108
        </p>
        <p>
            5.3.4 Sámi kulturviesut ja kulturgaskkustanásahusat - njuolggodoarjja 111
        </p>
        <p>
            5.3.5 Ásahusovddideapmi - ohcanvuđot doarjja 112
        </p>
        <p>
            5.4 Sámi girjjálašvuohta ja mediat 112
        </p>
        <p>
            5.4.1 Čoahkketabealla - sámi girjjálašvuohta ja mediat 113
        </p>
        <p>
            5.4.2 Čális fal - prošeakta 113
        </p>
        <p>
            5.4.3 Doarjja girjjálašvuođa ovddideapmái ja ovdánahttimii - njuolggodoarjja. 114
        </p>
        <p>
            5.4.4 Prošeaktadoarjja sámi girjjálašvuhtii - ohcanvuđot doarjja 114
        </p>
        <p>
            5.4.5 Sámi mediat - njuolggodoarjja 115
        </p>
        <p>
            5.4.6 Doarjja Sámi girjebussiide - njuolggodoarjja 115
        </p>
        <p>
            5.4.7 Konferánsa sámi girjjálašvuođa birra - konferánsa 115
        </p>
        <p>
            5.5 Sámi valáštallan 116
        </p>
        <p>
            5.5.1 Čoahkketabealla - sámi valáštallan 116
        </p>
        <p>
            5.5.2 Sámi valáštallan - njuolggodoarjja 116
        </p>
        <p>
            5.5.3 Kultur- ja valáštallanstipeanda - stipeanda 116
        </p>
        <p>
            6 Kulturmuitosuodjalus 118
        </p>
        <p>
            6.1 Váikkuhangaskaoamit kulturmuitosuodjaleami várás 118
        </p>
        <p>
            6.1.1 Áŋgiruššansuorgi - kulturmuitosuodjaleapmi 118
        </p>
        <p>
            6.2 Kulturmuittuid hálddašeapmi 119
        </p>
        <p>
            6.2.1 Čoahkketabealla - kulturmuitohálddašeapmi 121
        </p>
        <p>
            6.2.2 Doarjagat sámi kulturmuitosuodjalussii - ohcanvuđot doarjja 121
        </p>
        <p>
            6.2.3 Ceavccageađggi dikšun ja gaskkusteapmi - prošeakta 122
        </p>
        <p>
            6.2.4 BARK - kulturmuittuid dikšun ja gaskkusteapmi - prošeakta 122
        </p>
        <p>
            6.3 Sámi kulturmuitosuodjalusa rámmaeavttut 124
        </p>
        <p>
            6.4 Sámi kulturárbbi oainnusmahttin 124
        </p>
        <p>
            6.5 Vistesuodjaleapmi 125
        </p>
        <p>
            6.5.1 Čoahkketabealla - vistesuodjaleapmi 127
        </p>
        <p>
            7 Dearvvašvuohta ja sosiála 128
        </p>
        <p>
            7.1 Dearvvašvuođa ja sosiála váikkuhangaskaoamit 128
        </p>
        <p>
            7.1.1 Áŋgiruššansuorggit - dearvvašvuohta ja sosiála 128
        </p>
        <p>
            7.2 Buorre dearvvašvuohta ja ovttaárvosaš dearvvašvuođa- ja sosiálabálvalusat. 128
        </p>
        <p>
            7.2.1 Čoahkketabealla - buorre dearvvašvuohta ja ovttaárvosaš dearvvašvuođa- ja sosiálabálvalusat 132
        </p>
        <p>
            7.2.2 Geavaheaddjiláđis fálaldat sámi vuorrasiidda - njuolggodoarjja Várdobáikái 132
        </p>
        <p>
            7.2.3 Sámi doaktáriid searvi - njuolggodoarjja 132
        </p>
        <p>
            7.2.4 Doarjja dearvvašvuođa- ja sosiálaprošeavttaide - ohcanvuđot doarjja 132
        </p>
        <p>
            7.3 Ovttaárvosaš mánáidsuodjalanbálvalus 133
        </p>
        <p>
            7.4 Etihkalaš njuolggadusat sámi dearvvašvuođadutkama várás 134
        </p>
        <p>
            7.4.1 Čoahkketabealla - Etihkalaš njuolggadusat sámi dearvvašvuođadutkama 134
        </p>
        <p>
            8 Álgoálbmotvuoigatvuođat, riikkaidgaskasaš ovttasbargu ja dásseárvu 135
        </p>
        <p>
            8.1 Váikkuhangaskaoamit álgoálbmotvuoigatvuođaide, riikkaidgaskasaš ovttasbargui ja dásseárvui 135
        </p>
        <p>
            8.1.1 Áŋgiruššansuorggit - álgoálbmotvuoigatvuođat, riikkaidgaskasaš ovttasbargu ja dásseárvu 135
        </p>
        <p>
            8.2 Sámi ovttasbargu 135
        </p>
        <p>
            8.3 Davviguovllut 137
        </p>
        <p>
            8.4 Álgoálbmotvuoigatvuođat 138
        </p>
        <p>
            8.4.1 Čoahkketabealla - álgoálbmotvuoigatvuođat 138
        </p>
        <p>
            8.4.2 Barentsčállingoddi IKS - njuolggodoarjja 139
        </p>
        <p>
            8.4.3 Sámiráđđi - Norgga beale juogus - njuolggadoarjja 139
        </p>
        <p>
            8.4.4 Mama Sara Education Foundation - njuolggodoarjja 139
        </p>
        <p>
            8.4.5 Docip - njuolggadoarjja 139
        </p>
        <p>
            8.4.6 Riikaidgaskasaš álgoálbmotbargu - prošeakta 139
        </p>
        <p>
            8.5 Dásseárvu ja solidaritehta 140
        </p>
        <p>
            8.6 Dásseárvu 140
        </p>
        <p>
            8.6.1 Čoahkketabealla - dásseárvu 141
        </p>
        <p>
            8.6.2 Veahkaváldi lagas gaskavuođain sámi servodagain 141
        </p>
        <p>
            8.6.3 Sámi NissonForum/Samisk kvinneforum - njuolggodoarjja 141
        </p>
        <p>
            8.6.4 Norgga Sáráhkká Sámi nissonorganisašuvdna - njuolggodoarjja 141
        </p>
        <p>
            9 Ovttasbargošiehtadusat 142
        </p>
        <p>
            9.1 Ovttasbarggu váikkuhangaskaoamit 142
        </p>
        <p>
            9.1.1 Áŋgiruššansuorggit - ovttasbargošiehtadusat 142
        </p>
        <p>
            9.2 Regionála ovttasbargu 142
        </p>
        <p>
            9.2.1 Doarjja regionálaovddidanprošeavttaide - ohcanvuđot doarjja 142
        </p>
        <p>
            10 Politihkalaš dássi 146
        </p>
        <p>
            10.1 Čoahkketabealla - politihkalaš dássi 146
        </p>
        <p>
            10.2 Politihkalaš dási doaibmagolut 146
        </p>
        <p>
            10.2.1 Čoahkketabealla - politihkalaš dássi 146
        </p>
        <p>
            10.2.2 Sámedikki dievasčoahkkin 146
        </p>
        <p>
            10.2.3 Sámedikki dievasčoahkkinjođihangoddi 146
        </p>
        <p>
            10.2.4 Sámedikki fágalávdegottit 147
        </p>
        <p>
            10.2.5 Sámedikki bearráigeahččanlávdegoddi 147
        </p>
        <p>
            10.2.6 Sámi Parlamentáralaš Ráđđi (SPR) 147
        </p>
        <p>
            10.2.7 Sámediggeráđđi 148
        </p>
        <p>
            10.2.8 Sametingets ungdomspolitiske utvalg (SUPU) 148
        </p>
        <p>
            10.2.9 Sámedikki vuorrasiidráđđi 149
        </p>
        <p>
            10.2.10 Sámedikki váiddalávdegoddi 150
        </p>
        <p>
            10.3 Politihkalaš dási váikkuhangaskaoamit 150
        </p>
        <p>
            10.3.1 Doarjja Sámedikki politihkalaš joavkkuide 150
        </p>
        <p>
            10.3.2 Opposišuvnna bargoeavttut 150
        </p>
        <p>
            10.3.3 Doarjja sámi váldoorganisašuvnnaide - njuolggodoarjja 151
        </p>
        <p>
            10.3.4 Doarjja organisašuvnnaide, bellodagaide ja joavkkuide main lea ovddastus Sámedikkis - ohcanvuđot doarjja 151
        </p>
        <p>
            10.3.5 Sámi guoski statistihkka Norggas - šiehtadus 151
        </p>
        <p>
            10.3.6 Sámediggeválgga dutkan - šiehtadus 152
        </p>
        <p>
            11 Hálddahusdássi 153
        </p>
        <p>
            11.1 Hálddahusa árvvut, višuvdna ja mihttomearri 153
        </p>
        <p>
            11.1.1 Hálddahusa bajimus mihttomearri 153
        </p>
        <p>
            11.1.2 Gelbbolašvuođalokten sámegielas 154
        </p>
        <p>
            11.1.3 Bargiidseminára 154
        </p>
        <p>
            11.1.4 Bajimuš dási bargiidpolitihka ođasmahttin 154
        </p>
        <p>
            11.1.5 Bargiidnjuolggadusaid ođasmahttin 155
        </p>
        <p>
            11.1.6 Sámedikki mátkepolitihka ođasmahttin 155
        </p>
        <p>
            11.1.7 GDPR 155
        </p>
        <p>
            11.1.8 Sihkarvuohta 155
        </p>
        <p>
            11.1.9 Digitaliseren Sámedikkis 155
        </p>
        <p>
            11.1.10 Ollistuvvon áššemeannudeapmi 156
        </p>
        <p>
            11.1.11 Dihtorinfrastruktuvrra buorideapmi 156
        </p>
        <p>
            11.1.12 Almmolaš oastimat 156
        </p>
        <p>
            11.1.13 Ekonomiijaraporteren 156
        </p>
        <p>
            11.1.14 Prošeaktastivren PRINCE2 mielde 157
        </p>
        <p>
            11.1.15 Sámediggevistti bajásdoallan 157
        </p>
        <p>
            11.1.16 Dievasčoahkkinsálii ođđa reaiddut 157
        </p>
        <p>
            4. oassi - Doaimma stivrejupmi ja bearráigeahčču 158
        </p>
        <p>
            Mo Sámediggi bajimus dásis árvvoštallá stivrejumi ja siskkáldasbearráigeahču lágideami 158
        </p>
        <p>
            Deaŧalaš bealit/rievdadusat Sámedikki plánemis, čađaheamis ja čuovvuleamis 158
        </p>
        <p>
            Sámedikki riskastivrejupmi 159
        </p>
        <p>
            Bearráigeahču stáhtus, dás maiddái álggahuvvon doaibmabijut 159
        </p>
        <p>
            Riikarevišuvnna čujuhan áššiid čuovvuleapmi 159
        </p>
        <p>
            Bargiide guoski deaŧalaš áššit 160
        </p>
        <p>
            Sámedikki bargoveahka-, kapasitehta- ja gelbbolašvuođadilli 160
        </p>
        <p>
            Dásseárvu ja vealaheapmi 160
        </p>
        <p>
            Dearvvašvuohta, biras ja sihkarvuohta (DBS), bargobiras 160
        </p>
        <p>
            Juolludusreivviid čuovvuleapmi 161
        </p>
        <p>
            Searvadeaddji álbmogasbargu 161
        </p>
        <p>
            Almmolaš háhkamat ja bargoeallinrihkolašvuohta 161
        </p>
        <p>
            Diehtojuohkinsihkarvuohta 162
        </p>
        <p>
            Oassi 5 – Boahtteáiggi vejolašvuođaid árvvoštallan 163
        </p>
        <p>
            Del 6 - Årsregnskap 168
        </p>
        <p>
            Ledelseskommentarer 168
        </p>
        <p>
            Formål 168
        </p>
        <p>
            Bekreftelse 168
        </p>
        <p>
            Vesentlige forhold ved årsregnskapet 168
        </p>
        <p>
            Revisjonsordning 169
        </p>
        <p>
            Prinsippnote årsregnskapet 170
        </p>
        <p>
            Transaksjonsbaserte inntekter 170
        </p>
        <p>
            Inntekter fra bevilgning og inntekter fra tilskudd og overføringer 170
        </p>
        <p>
            Kostnader 170
        </p>
        <p>
            Pensjon og gruppelivsforsikring 171
        </p>
        <p>
            Klassifisering og vurdering av anleggsmidler 171
        </p>
        <p>
            Klassifisering og vurdering av omløpsmidler og kortsiktig gjeld 171
        </p>
        <p>
            Statens kapital 172
        </p>
        <p>
            Kontantstrømoppstilling 172
        </p>
        <p>
            Statlige rammebetingelser 172
        </p>
        <p>
            Bevilgningsrapportering 172
        </p>
        <p>
            Resultatregnskapet 174
        </p>
        <p>
            Balanse 175
        </p>
        <p>
            Noter til årsregnskapet 177
        </p>
        <p>
            Kontantstrømoppstilling etter den direkte metoden 184
        </p>
        <p>
            Bevilgningsrapportering 185
        </p>
        <p>
            Oppstilling av bevilgningsrapportering 185
        </p>
        <p type="title">
            oassi - Jođiheaddji muitala
        </p>
        <p>
            2019:s lea leamaš stuorra sámi ja álgoálbmotgiellajahki go mii leat ávvudan ON Riikkaidgaskasaš álgoálbmotjagi. Go ledjen okta stivrenjoavkku jođiheddjiin, de lea mus leamaš vejolašvuohta hábmet giellajagi mandáhta, ja mii leat bargan máilmmiviidosaččat álgoálbmotgielaid loktemiin. Mii leat miehtá jagi eanebuš deattuhan sámegielaid čájeheami. Sámediggi álggahii almmolaš álgoálbmotgiellajagi ja min giellastrategiija
            <span type="quote">
                “Giellaloktema”
            </span>
        , Tromssas sámi giellakonferánssain 2019:s gosa bohte birrasii 400 olbmo iešguđege sámi guovlluin, ja min rávdnjema guldaledje lagabuidda 800. Dát čájeha ahte olbmot beroštit sámegielain ja mun lean ilus go ON jagi 2022 rájes áigu álggahit álgoálbmotgielaid logijagi.
        </p>
        <p>
            Sámi giellavahkku lea okta doaibmabijuin min giellastrategiijas, man ulbmilin lea oainnusmahttit buot sámegielaid. Giellavahkku galgá leat min nationála lágideapmi sihke Norgga, Ruoŧa ja Suoma bealde Sámis, mii váikkuha ahte sámegielat ožžot lunddolaš saji servodagas ja addá eanet máhtu ja áddejumi sámegielaide. Giellavahkku lágiduvvui vuosttaš gearddi golggotmánus 2019, ja dainna lihkostuvaimet hui bures. Mu mielas mii galgat leat čeavlái dainna go lihkostuvaimet min giela čájehemiin – ii dušše Sámis, muhto maiddái nationála dásis ja riikkaidgaskasaččat. Sámediggi lei láhčán diliid nu ahte sámi giellaguovddážat ja eará aktevrrat miehtá riikka veahkehedje oažžut áigái báikkálaš áŋggirdeami. Gonagas Harald bođii Kárášjohkii čalmmustit Giellavahku ja geigii min gieskat ásahan giellabálkkašumi.
        </p>
        <p>
            Mii fertet láhčit diliid nu ahte min mánáin galgá leat buorre vuođđu oahppat sámegiela. Sámedikki SáMOS-prošeavtta oktavuođas - Sámi mánát ođđa searvelanjain vuolláičáliimet mii diibmá ovttasbargošiehtadusa Sámi allaskuvllain das ahte sámi mánáidgárddiin šattašii vel ain eanet sámevuohta. Prošeavtta ulbmilin lea ahte sámi filosofiija galgá leat vuođđun sámi mánáidgárddiid sisdollui, nugo earret eará ahte sámi árvvut, luonddufilosofiija, giella, kultuvra, jođiheapmi ja árbedieđut guottášedje pedagogalaš barggu ja sisdoalu.
        </p>
        <p>
            Oahpahussuorggis lea Sámediggi ráhkadan oahppoplánaid sámi fágaide vuosttaš, nuppi, goalmmát ja njealját giellan, ja sámegielas čiekŋudeapmin. Vuosttaš gearddi leat oahppoplánat mearriduvvon davvisámegillii, ja 2020 čavčča rájes bohtet maiddái mátta- ja julevsámegillii. Mii leat maiddái searvan 11 sámi ovttaárvosaš bálddalaga oahppoplánaid ráhkadeapmái.
        </p>
        <p>
            Sámediggeráđđi lea ráhkadan ođđa ealáhusdieđáhusa mas lea sáhka sámi ealáhusaid ja sámi servodatovddideami hábmemis. Sámediggi áigu vuoruhit čuovvovaš ealáhusaid boahttevaš jagiin: vuođđoealáhusat, duodji, hutkás ealáhusat, ja sámi mátkeealáhusat ja juohkelágan ealáhuseallin. Mii leat maiddái bidjan ođđa mihttomeari Sámedikki ealáhuspolitihkkii: Sámi guovlluin galget leat nana ealáhusat mat ovddidit ja bisuhit eallinfámolaš sámi servodaga. Sámediggi lea 2019:s searvan ollu konsultašuvnnaide earret eará boazodoallolága rievdadeami birra, ja mii beasaimet vuordit láhkarievdadusaiguin dassážii go Boazodoalloláhkalávdegoddi lea geargan bargguinis. Mii leat maiddái geavahan ollu návccaid sámi guovlluid ealáhuseallima rámmaeavttuid buorideapmái 2019:s. Mariidnaealáhusaid oktavuođas meannudii dievasčoahkkin Sámedikki jahkásaš ášši guolástusaid birra. Sámediggi lea 2019:s oainnusmahttán departementii movt guolástusat galget sáhttit oažžut birgejumi bivdoeriiguin Sámi guolástushálddašanguovllus. Guolásteddjiin nugo earáge sámi ealáhusbargiin leat stuorra hástalusat ja vásihit stuorra ja lassáneaddji sisabahkkema resurssaide ja areálaide sámi guovlluin. Vássán jagiin leat biddjojuvvon stuorra huksenplánat viidát boazodoalloguovlluin, jos dat duohtan dahkkojuvvojit de leat dat stuorra mearkkašahtti sisabahkkemat deaŧalaš guohtoneatnamiidda ja eará sámi eanaareálaide. Sisabahkkemat leat sihke priváhta ealáhusaktevrraid ja almmolaš instánssaid beales, man oktavuođas gielddat areálaplánaidis bokte evttohit geavaheami rievdadeami mii čuohcá sámi ealáhusaide. Ruvkeprošeakta nugo Nussir, guollebiebman riddo- ja vuotnaguovlluin, ođđa gulahallanvuogádagat nugo Artic Railway ja Nord-Norgebanen leat dušše muhtun ovdamearkkat.
        </p>
        <p>
            Sámedikkis lea hálddašanovddasvástádus automáhtalaččat ráfáidahttojuvvon sámi kulturmuittuin miehtá riikka, maiddái ráfáidahttojuvvon sámi visttiin. Prošeakta
            <span type="quote">
                “automáhtalaččat ráfáidahttojuvvon sámi visttiid identifiseren ja registreren”
            </span>
        loahpahuvvui viimmat 2019:s. Sámediggi lea ovcci jagi áigodagas registreren badjel 900 ráfáidahttojuvvon sámi vistti, Plassje ja Oppdal rájes máddin Vuotnabahtii davveoarjin. Ollislaš geahčastat automáhtalaččat ráfáidahttojuvvon sámi visttiin lea deaŧalaš sámi historjái, das leat konkrehta ovdamearkkat sámiid maŋis, eallinvuogis ja dat leat máhttogáldut dujiid ja resursaheiveheami birra.
        </p>
        <p>
            Mii oaidnit ahte máilmmis lea stuorra beroštupmi sámi kultuvrii. Jos dahkat riekta de sáhttet maiddái earát ávkkástallat ovttasbargguin minguin. Geassit 2019 almmuheimmet mii ahte Norgga, Ruoŧa ja Suoma sámedikkit ovttas Sámiráđiin leat ovttasbargan ovttain máilmmi stuorámus mediafitnodagain, Walt Disney Animation Studios. Oassi ovttasbarggus lei ahte Disney Animation geatnegahttojuvvui ráhkadit davvisámegielat veršuvnna stuorra filmmas Jikŋon 2. Juovlamánus sáhtte mánát miehtá Sámi kinos geahččat Jikŋon 2 filmma mas jietna lei davvisámegillii.
        </p>
        <p>
            Sámi dáidda ja sámi dáiddárat ožžo ollu fuomášumi ja dohkkeheami sihke nationála dásis ja riikkaidgaskasaččat. Ođđajagimánus 2019 serven mun sámi dáiddačájáhusa
            <span type="quote">
                «Historier. Tre generasjoner samiske kunstnere»
            </span>
        rahpamii Dronnet Sonja KunstSallen:s gonagaslaš šloahtas Oslos. Maiddái Venetsia biennala dáhpáhusat Itálias ja girjemeassut Fránkfurttas Duiskaeatnamis leat ožžon ollu fuomášumi. 2019:s finaimet ovttas Riddo DuoddarMuseain geahččamin stáhta kulturhistorjjálaš musea čájáhusaid ja magasiinnaid Berliinas. Doppe leat birrasii 1000 kulturhistorjjálaš sámi dávvira, earret eará sámi meavrresgárit ja ollu ládjogahpirat. Galledeapmi lea vuođđun gulahallamii ahte vejolaččat fágalaččat ovttas bargat boahtteáiggis dan stuorra čoahkkádusa ektui museas gos leat sámi kulturhistorjjálaš dávvirat.
        </p>
        <p>
            Bååstede šiehtadusa vuolláičállima bokte lea vuosttaš oassi dán deaŧalaš prošeavttas čađahuvvon. Sámi servodat dat ferte hálddašit sámi kulturárbbi, ja min kulturárbi ferte boahtit fas ruoktot. Geassemánu 19. b. vuolláičáliimet mii šiehtadusa sámi dávviriid sirdimis Norgga álbmotmuseas ja Kulturhistorjjálaš museas guđa konsoliderejuvvon sámi museai. Sámi museat galget hálddašit dán deaŧalaš kulturárbbi, ja dain lea buorre fágagelbbolašvuohta, muhto dárbbašit nana ekonomalaš loktema magasiinnaid ja čájáhusfasilitehtaid ođasmahttimii, ja dasto sámi museaid fágaolbmuid nannemii. Mus leat stuorra vuordámušat viidáset áŋgiruššamii Bååstede ektui, maiddái nationálalaččat.
        </p>
        <p>
            Dás leat namuhan dušše muhtun áššiid ollu áššiid gaskkas maiguin Sámediggi lea bargan 2019:s. Dán jahkedieđáhusas ovdan buktit mii muhtun ráje min barggu bohtosiid.
        </p>
        <p>
            Kárášjohka, ođđajagimánu 31. b. 2020
        </p>
        <p>
            Aili Keskitalo
        </p>
        <p>
            Sámedikki presideanta
        </p>
        <p type="title">
            oassi - Oahpásnuvvat doaimmain ja váldo-loguiguin
        </p>
        <p>
            Gonagaslaš Majestehta Gonagas Ovllá V rabai vuosttaš Sámedikki golggotmánu 9. b. 1989.
        </p>
        <p>
            Sámediggi lea sámi álbmoga álbmotválljen parlameanta Norggas ja lea iehčanas álbmotválljen orgána. Sámiid álbmotválljen orgánan Norggas lea Sámedikki mihttomearrin oažžut dohkkehuvvot sámiid vuođđovuoigatvuođaid vuođđun dasa ahte gáhttet ja nannet sámi kultuvrra, giela ja servodateallima ja bisuhit iešguđet sámi árbevieruid. Sámediggi galgá nannet sámiid politihkalaš sajádaga ja ovddidit sámiid beroštumiid Norggas, váikkuhit dasa ahte sámi álbmot oažžu dásseárvosaš ja vuoiggalaš meannudeami.
        </p>
        <p>
            Sámediggi lea demokráhtalaš reaidu sámi iešmearrideami várás ja ávkkálaš ja dárbbašlaš bálvalusaid ja fálaldagaid ovddideami várás sámi álbmogii. Sámediggi lea sámiid jietnaguoddi riikka ja riikkaidgaskasaš dásis. Sámediggi áigu váikkuhit dasa ahte vuoigatvuođat ON julggaštusas álgoálbmogiid vuoigatvuođaid birra, váldojuvvojit mielde daidda lágaide ja geavatlaš politihkkii mat váikkuhit min árgabeaivái.
        </p>
        <p>
            Sámediggi jođihuvvo parlamentáralaš prinsihpa vuođul, mas ráđđejeaddji Sámediggeráđi doaibma lea vuođđuduvvon dievasčoahkkima luohttámuššii. Sámedikki dievasčoahkkin lea Sámedikki bajimus orgána ja váldi. Diggi heiveha iežas doaimma Lága vuođul Sámedikki ja eará sámi riektediliid birra (Sámeláhka). Dievasčoahkkin mearrida dikki bargamušaid, oktan njuolggadusaiguin buot Sámedikki eará doaimmaid várás. Lávdegodde- ja dievasčoahkkimat dollojuvvojit njelljii jahkái. 2019:is čađahuvvui čakčamánu lávdegodde- ja dievasčoahkkin seamma vahkus, ja guovvamánu -njukčamánu, miessemánu -geassemánu ja skábmamánu- juovlamánu lávdegodde- ja dievasčoahkkimat dollojuvvojit sierra vahkuin go lávdegoddečoahkkimat lágiduvvojit guokte vahku ovdal dievasčoahkkima.
        </p>
        <p>
            Sámediggeválga lágiduvvo juohke njealját jagi seamma beaivvi go stuorradiggeválga. Sámediggi lea sámediggeválgga bajimus válgaeiseváldi. 7 válgabiirre gokčet olles riikka, juohke válgabiire oažžu mandáhtaid biirre jienastuslogu sturrodaga vuođul.
        </p>
        <p>
            Oktiibuot válljejuvvojit 39 áirasa olles riikkas.
        </p>
        <p type="title">
            Sámedikki politihkalaš ortnet
        </p>
        <p>
            Dievasčoahkkinjođihangottis leat 5 lahtu maid dievasčoahkkima áirasat válljejit iežaset gaskkas gorrelohkoprinsihpa vuođul.
        </p>
        <p>
            15.06.18 rájes ja gitta boahtte válgaáigodahkii lea dievasčoahkkinjođihangottis dát miellahtut:
        </p>
        <p>
            Tom Sottinen (BB), dievasčoahkkinjođiheaddji vara: Synnøve Søndergaard, BB
        </p>
        <p>
            Tor Gunnar Nystad (NSR), nubbijođiheaddji vara: Nils Mikkelsen Utsi, NSR
        </p>
        <p>
            Aili Guttorm (NSR) vara: Ellinor Marita Jåma, ÅaSG
        </p>
        <p>
            Thomas Åhren (NSR) vara: Niko Valkeapää, NSR
        </p>
        <p>
            Kåre Olli, (sorjjasmeahttun áirras) vara: Toril B. Kåven, NORD
        </p>
        <p>
            Dievasčoahkkinjođihangotti bargu lea gohččut Sámedikki lávdegodde- ja dievasčoahkkimiidda ja jođihit dievasčoahkkimiid Sámedikki čoahkkinortnega mielde. Dása gullá maid virgelohpeohcamiid gieđahallan ja dárbbašlaš mearrádusaid dahkat gažaldagain mat gusket Sámedikki áššemeannudeapmái ja regulatiivva ja njuolggadusaid dulkomii. Dievasčoahkkinjođihangoddi ovddida evttohusa dievasčoahkkimii Sámedikki áššemeannudeami njuolggadusaid oktavuođas ja Sámedikki politihkkáriid buhtadusaid oktavuođas. Dasa lassin lea fuolahit ovddastandoaimmaid Sámedikki bealis ja nammadit Sámedikki oassálastiid čoahkkimiidda, konferánssaide ja nu ain.
        </p>
        <p>
            Buot Sámedikki áirasat leat lahttun ovtta dan golmma fágalávdegottis mat meannudit áššiid ja ovddidit evttohusaid Sámedikki dievasčoahkkimii:
        </p>
        <list>
            <p type="listitem">
                Plána- ja finánsalávdegoddi
            </p>
            <p type="listitem">
                Bajásšaddan- fuolahus ja oahppolávdegoddi
            </p>
            <p type="listitem">
                Ealáhus- ja kulturlávdegoddi
            </p>
        </list>
        <p>
            Fágalávdegottit leat ásahuvvon dainna áigumušain ahte ávkkástallat buot dainna sámepolitihkalaš máhtuin mii lea Sámedikki áirasiin, seammás go láhččojuvvo dasa ahte áirasat besset buorebut searvat daid áššiid ráhkkaneapmái, maid Sámedikki dievasčoahkkin galgá meannudit. Sámediggeráđi, vejolaččat dievasčoahkkinjođihangotti, evttohusa vuođul lávdegottit ovddidit evttohusa dievasčoahkkimii dain áššiin maid dievasčoahkkinjođihangoddi sádde lávdegottiide.
        </p>
        <p>
            Dievasčoahkkimiid dulkojit njeallje bistevaš dulkka dáro- (ruoŧa-), davvisáme-, julevsáme ja lullisámegielas/-gillii (ruoŧagielas/-gillii), dađi mielde guhte giella geavahuvvo sárdnestuolus. Fágalávdegottiid čoahkkimiid leat dulkojuvvon davvisámegielas dárogillii, okta dulka juohke lávdegottis.
        </p>
        <p>
            2019 álggus ledje fágalávdegottiin dát miellahtut:
        </p>
        <p>
            Plána- ja finánsalávdegoddi
        </p>
        <p>
            Cecilie Hansen, jođiheaddji
        </p>
        <p>
            Guovddášbellodat
        </p>
        <p>
            Ronny Wilhelmsen, nubbinjođiheaddji
        </p>
        <p>
            Bargiidbellodat
        </p>
        <p>
            Runar Myrnes Balto
        </p>
        <p>
            NSR
        </p>
        <p>
            Aili Guttorm
        </p>
        <p>
            NSR
        </p>
        <p>
            Tor Gunnar Nystad
        </p>
        <p>
            NSR
        </p>
        <p>
            Karen Anette Anti
        </p>
        <p>
            NSR
        </p>
        <p>
            Thomas Åhrén
        </p>
        <p>
            NSR
        </p>
        <p>
            Klemet Erland Hætta
        </p>
        <p>
            NSR
        </p>
        <p>
            Tom Sottinen
        </p>
        <p>
            Bargiidbellodat
        </p>
        <p>
            Synnøve Søndergaard
        </p>
        <p>
            Bargiidbellodat
        </p>
        <p>
            Lars Filip Paulsen
        </p>
        <p>
            Olgeš
        </p>
        <p>
            Toril Bakken Kåven
        </p>
        <p>
            Nordkalottfolket
        </p>
        <p>
            Isak Mathis O. Hætta
        </p>
        <p>
            Dáloniid listu
        </p>
        <p>
            Ealáhus- ja kulturlávdegoddi
        </p>
        <p>
            Arild Pettersen Inga, jođiheaddji
        </p>
        <p>
            Bargiidbellodat
        </p>
        <p>
            Nora Marie Bransfjell, nubbinjođiheaddji
        </p>
        <p>
            NSR
        </p>
        <p>
            Mathis Nilsen Eira
        </p>
        <p>
            NSR
        </p>
        <p>
            Sandra A. Eira
        </p>
        <p>
            NSR
        </p>
        <p>
            Sandra Márjá West
        </p>
        <p>
            NSR
        </p>
        <p>
            Jovna Vars Smuk
        </p>
        <p>
            NSR / SáB
        </p>
        <p>
            Per Mathis Oskal
        </p>
        <p>
            Bargiidbellodat
        </p>
        <p>
            John Kappfjell
        </p>
        <p>
            Bargiidbellodat
        </p>
        <p>
            Hans Ole Eira
        </p>
        <p>
            Guovddášbellodat
        </p>
        <p>
            Inger Eline Eriksen Fjellgren
        </p>
        <p>
            Árja
        </p>
        <p>
            Tor H. Mikkola
        </p>
        <p>
            Nordkalottfolket
        </p>
        <p>
            Arthur Tørfoss
        </p>
        <p>
            Ovddádusbellodat
        </p>
        <p>
            Anders Somby jr.
        </p>
        <p>
            Johttisápmelaččaid listu
        </p>
        <p>
            Bajásšaddan-, fuolahus- ja oahppolávdegoddi
        </p>
        <p>
            Márjá-Liissá Partapuoli, jođiheaddji
        </p>
        <p>
            NSR / SáB
        </p>
        <p>
            Jørn Are Gaski, nubbinjođiheaddji
        </p>
        <p>
            Bargiidbellodat
        </p>
        <p>
            Piera Heaika Muotka
        </p>
        <p>
            NSR
        </p>
        <p>
            Gunn Anita Jacobsen
        </p>
        <p>
            NSR
        </p>
        <p>
            Anne Henriette Nilut
        </p>
        <p>
            NSR
        </p>
        <p>
            Niko Valkeapää
        </p>
        <p>
            NSR
        </p>
        <p>
            Nils Mikkelsen Utsi
        </p>
        <p>
            NSR
        </p>
        <p>
            Ann Karin Kvernmo
        </p>
        <p>
            NSR
        </p>
        <p>
            Ann-Elise Finbog
        </p>
        <p>
            Sámeálbmot Bellodat
        </p>
        <p>
            Elisabeth Erke
        </p>
        <p>
            Guovddášbellodat
        </p>
        <p>
            Kåre Olli
        </p>
        <p>
            Bellodatpolitihkalaččat sorjjasmeahttun
        </p>
        <p>
            Ellinor Marita Jåma
        </p>
        <p>
            Åarjel-saemiej Gïelh
        </p>
        <p>
            Kjellrun Wilhelmsen
        </p>
        <p>
            Nordkalottfolket
        </p>
        <p>
            Njukčamánus 2019:is rievdaduvvo fágalávdegottit, ja dal leat lávdegottit dainna lágiin:
        </p>
        <p>
            Plána- ja finánsalávdegoddi
        </p>
        <p>
            Cecilie Hansen, jođiheaddji
        </p>
        <p>
            Guovddášbellodat
        </p>
        <p>
            Ronny Wilhelmsen, nubbinjođiheaddji
        </p>
        <p>
            Bargiidbellodat
        </p>
        <p>
            Runar Myrnes Balto
        </p>
        <p>
            NSR
        </p>
        <p>
            Nils Mikkelsen Utsi
        </p>
        <p>
            NSR
        </p>
        <p>
            Tor Gunnar Nystad
        </p>
        <p>
            NSR
        </p>
        <p>
            Anne Henriette Reinås Nilut
        </p>
        <p>
            NSR
        </p>
        <p>
            Ellinor Marita Jåma
        </p>
        <p>
            Åarjel-saemiej-Gïelh
        </p>
        <p>
            Klemet Erland Hætta
        </p>
        <p>
            NSR
        </p>
        <p>
            Tom Sottinen
        </p>
        <p>
            Bargiidbellodat
        </p>
        <p>
            Synnøve Søndergaard
        </p>
        <p>
            Bargiidbellodat
        </p>
        <p>
            Lars Filip Paulsen
        </p>
        <p>
            Olgeš
        </p>
        <p>
            Toril Bakken Kåven
        </p>
        <p>
            Nordkalottfolket
        </p>
        <p>
            Isak Mathis O. Hætta
        </p>
        <p>
            Dáloniid listu
        </p>
        <p>
            Ealáhus- ja kulturlávdegoddi
        </p>
        <p>
            Bjørn Inge Mo, jođiheaddji
        </p>
        <p>
            Bargiidbellodat
        </p>
        <p>
            Nora Marie Bransfjell, nubbinjođiheaddji
        </p>
        <p>
            NSR
        </p>
        <p>
            Mathis Nilsen Eira
        </p>
        <p>
            NSR
        </p>
        <p>
            Sandra A. Eira
        </p>
        <p>
            NSR
        </p>
        <p>
            Jovna Vars Smuk
        </p>
        <p>
            NSR / SáB
        </p>
        <p>
            Ann Karin Kvernmo
        </p>
        <p>
            NSR
        </p>
        <p>
            Hans Ole Eira
        </p>
        <p>
            Guovddášbellodat
        </p>
        <p>
            Anders Somby jr.
        </p>
        <p>
            Johttisápmelaččaid listu
        </p>
        <p>
            John Kappfjell
        </p>
        <p>
            Bargiidbellodat
        </p>
        <p>
            Arild Pettersen Inga
        </p>
        <p>
            Bargiidbellodat
        </p>
        <p>
            Arthur Tørfoss
        </p>
        <p>
            Ovddádusbellodat
        </p>
        <p>
            Tor H. Mikkola
        </p>
        <p>
            Nordkalottfolket
        </p>
        <p>
            Inger Eline Eriksen Fjellgren
        </p>
        <p>
            Árja
        </p>
        <p>
            Bajásšaddan-, fuolahus- ja oahppolávdegoddi
        </p>
        <p>
            Márjá-Liissá Partapuoli, jođiheaddji
        </p>
        <p>
            NSR / SáB
        </p>
        <p>
            Jørn Are Gaski, nubbinjođiheaddji
        </p>
        <p>
            Bargiidbellodat
        </p>
        <p>
            Piera Heaika Muotka
        </p>
        <p>
            NSR
        </p>
        <p>
            Gunn Anita Jacobsen
        </p>
        <p>
            NSR
        </p>
        <p>
            Thomas Åhrén
        </p>
        <p>
            NSR
        </p>
        <p>
            Niko Valkeapää
        </p>
        <p>
            NSR
        </p>
        <p>
            Karen Anette Anti
        </p>
        <p>
            NSR
        </p>
        <p>
            Aili Guttorm
        </p>
        <p>
            NSR
        </p>
        <p>
            Sandra Márjá West
        </p>
        <p>
            NSR
        </p>
        <p>
            Ann-Elise Finbog
        </p>
        <p>
            Sámeálbmot Bellodat
        </p>
        <p>
            Elisabeth Erke
        </p>
        <p>
            Guovddášbellodat
        </p>
        <p>
            Kåre Olli
        </p>
        <p>
            Bellodatpolitihkalaččat sorjjasmeahttun
        </p>
        <p>
            Kjellrun Wilhelmsen
        </p>
        <p>
            Nordkalottfolket
        </p>
        <p>
            Sámediggerađis leat 2019s dát áirasat:
        </p>
        <p>
            Sámediggeráđđi
        </p>
        <p>
            Presideanta Aili Keskitalo
        </p>
        <p>
            NSR
        </p>
        <p>
            Ráđđelahttu Henrik Olsen
        </p>
        <p>
            NSR
        </p>
        <p>
            Ráđđelahttu Silje Karina Muotka
        </p>
        <p>
            NSR
        </p>
        <p>
            Ráđđelahttu Mikkel Eskil Mikkelsen
        </p>
        <p>
            NSR
        </p>
        <p>
            Ráđđelahttu Berit Marie P. E. Eira
        </p>
        <p>
            Johttisápmelaččaid listu
        </p>
        <p>
            Sámediggeráđđi doaibmá Sámedikki “ráđđehussan” ja doaimmaha beaivválaš politihka.
        </p>
        <p type="title">
            Sámedikki hálddahus
        </p>
        <p>
            Sámedikki hálddahus lea lávdaduvvon 8 iešguđet báikái (kárta lea 3. oasis kap 11). Sámedikki parlameantavisti ja váldohálddahus lea Kárášjogas. Kantuvrrat leat ásahuvvon deaŧalaš sámi guovlluide gos dat eanaš báikkiin juogadit lanjaid eará sámi ásahusaiguin. Dat addá sihke buriid fágabirrasiid ja deaŧalaš gealbobargosajiid smávva bargomárkaniin. Dasa lassin váikkuha lávdaduvvon kántorstruktuvra dasa ahte lea álkit fidnet bargiid ja dasa ahte bargit loktet bures go besse válljet bargosaji.
        </p>
        <p type="title">
            Sámedikki hálddahuslaš organiseremin
        </p>
        <p>
            Sámedikki hálddahusas lea okta stába ja 7 fágaossodaga. Fágaossodagat leat fas juogaduvvon iešguđet fágajuhkosiidda. Hálddahusa bajimus jođiheaddji lea direktevra Rune Fjellheim. Muđui leat bajimus jođihangottis čuovvovaš ossodatdirektevrrat:
        </p>
        <list>
            <p type="listitem">
                Rávdná Buljo Gaup, Dievasčoahkkinstába
            </p>
            <p type="listitem">
                Inger Eline Eira Buljo, Bajásšaddan ja oahpahus
            </p>
            <p type="listitem">
                Magne Svineng, Ealáhus-, Kultuvra ja dearvvašvuohta
            </p>
            <p type="listitem">
                Anne Britt Klemetsen Hætta, Giella
            </p>
            <p type="listitem">
                Siv Eli Vuolab, Gulahallan
            </p>
            <p type="listitem">
                Tommy Somby, Hálddahus
            </p>
            <p type="listitem">
                Sunniva Skålnes, Kulturmuittut, areála ja biras
            </p>
            <p type="listitem">
                Hege Fjellheim, Vuoigatvuođat ja riikkaidgaskasaš áššit
            </p>
        </list>
        <p>
            Ráđđehusa ja Sámediggi leat soahpan ahte 2019:s ásahuvvo ođđa bušeahttaortnet, nu ahte vuolggasajis čohkkejuvvojit sirdimat Sámediggái ovtta ja seamma postii stáhtabušeahtas. Kap. 560, poasta 50 lea oktasaš bušeahttapoasta mas ruhtaduvvojit dat suorggit main fágadepartemeanttas lea ovddasvástádus, ja juohke departemeanttas lea ain ovddasvástádus sámi áššiin suorggisteaset.
        </p>
        <p>
            Jahkedoaimmat DFØ mála mielde
        </p>
        <p>
            Fasta bargit **
        </p>
        <p>
            137,66
        </p>
        <p>
            150
        </p>
        <p>
            * Netto mannu maŋŋel jávkamiid ja permišuvnnaid
        </p>
        <p>
            ** Virgevuođu lohku
        </p>
        <p>
            Sámediggi lea jagi 2017 rájes raporteren jahkedoaimmaid DFØ mála mielde. Juolludusreivve mielde galget SSB logut bargošiehtadusaid ektui geavahuvvot. Dát eai leat vuos fitnemis, danne leat geavahan fásta bargiid jávkama, virgelobiid, vakánssaid ja engašemeantta haga.
        </p>
        <p type="title">
            Dokumeantta statistihkka
        </p>
        <p>
            Dokumeanttat registrerejuvvon Sámedikki arkiivii 2010:s gitta 2018 rádjai.
        </p>
        <p>
            Čájeha čielgasit ahte sáddemat digitála vuođuin lassánit, go fas báberpoasta geahppána. Sihke SvarUt ja e-poasta leat digitála formáhtas, ja 2019:s ledje dát guokte 99,26 % buot sáddemiid gaskkas. 2016:s gieđahallojuvvojedje 1341 vástádusa báberhámis, ja 2019:s lei dát lohku unnon ja lea 59 %.
        </p>
        <p type="title">
            Skovit vuostáváldon áigodagas 2016-2019
        </p>
        <p>
            Dás oidno man ollu leat registrerejuvvon Sámedikki válgajienastuslogus (innmelding). Eará leat bargoohcamat mat leat boahtán elektronalaččat.
        </p>
        <p type="title">
            Sámedikki interneahta statistihkka
        </p>
        <p type="title">
            Statistihkka Sámediggi neahttasiidu 2019
        </p>
        <p>
            Gráfat čájehit Sámedikki neahttasiiddu ovdáneami. 2017 lei válgajahki, ja dat váikkuha statistihkka. Ovdasiidu lea dan maid eanemus galledit Sámedikki neahttasiiddus, dasto čuovvot
            <span type="quote">
                "Doarjja ja stipeanda"
            </span>
        ,
            <span type="quote">
                "Sámedikki birra"
            </span>
        ja
            <span type="quote">
                "Doalut"
            </span>
        siiddut.
        </p>
        <p>
            Okta geavaheaddji lea sierranas geavaheaddji guhte geavaha ovtta dihtora. Jus dát geavaheaddji fitná min neahttasiiddus seamma interneahtalohkkiin seamma dihtoris/mobiillas oktii mannui olles jagi, de lohko dat dego 12 geavaheaddjisešuvdna.
        </p>
        <p type="title">
            Statistihkka sosiála mediain 2019
        </p>
        <p>
            Statistihkka sosiála mediain čájeha ahte sámi álbmot beaivi lei juoga mii bovtti stuora beroštumi buot min sosiála median ja neahttasiiddus.
        </p>
        <p type="title">
            Facebook
        </p>
        <p>
            Logut čájehit liikoma ja man ollu ledje čuovvut 01.01.
        </p>
        <p type="title">
            Instagram
        </p>
        <p>
            01.01.2020: 2020 čuovvut, 659 čuovvu eanet 01.01.2019 rájes, dalle ledje Sámedikkis 1361 čuovvu.
        </p>
        <p type="title">
            Twitter
        </p>
        <p>
            Mis ledje 2910 čuovvu 2019:s, 154 čuovvu eanet 01.01.2018 rájes, dalle ledje mis 2756 čuovvu.
        </p>
        <p type="title">
            Čoavddalogut
        </p>
        <p>
            Čoavddalogut 2017-2019
        </p>
        <p>
            2017
        </p>
        <p>
            2018
        </p>
        <p>
            2019
        </p>
        <p>
            Juolluduvvon oktiibuot
        </p>
        <p>
            465 691 000
        </p>
        <p>
            486 904 000
        </p>
        <p>
            514 004 000
        </p>
        <p>
            Váikkuhangaskaoamit oktiibuot
        </p>
        <p>
            300 150 255
        </p>
        <p>
            317 209 659
        </p>
        <p>
            338 901 537
        </p>
        <p>
            -Váikkuhangaskaoamiid oassi buot juolludemin
        </p>
        <p>
            64,5 %
        </p>
        <p>
            65,1 %
        </p>
        <p>
            65,9 %
        </p>
        <p>
            Čoavddalogut 2017-2019
        </p>
        <p>
            2017
        </p>
        <p>
            2018
        </p>
        <p>
            2019
        </p>
        <p>
            Politihkalaš ja hálddahuslaš dási doaibmagolut
        </p>
        <p>
            159 931 301
        </p>
        <p>
            169 618 119
        </p>
        <p>
            179 646 740
        </p>
        <p>
            Politihkalaš dási doaibmagolut
        </p>
        <p>
            7,8 %
        </p>
        <p>
            8,1 %
        </p>
        <p>
            8,2 %
        </p>
        <p>
            Hálddahuslaš dási doaibmagolut
        </p>
        <p>
            26,5 %
        </p>
        <p>
            26,7 %
        </p>
        <p>
            26,7 %
        </p>
        <p>
            Bálkágolut jahkebargguid vuođul háld.dássi
        </p>
        <p>
            704 007
        </p>
        <p>
            714 480
        </p>
        <p>
            738 900
        </p>
        <p>
            Hálddahusa bálkáoassi hálddahusa doaibmagoluid ektui
        </p>
        <p>
            69,2 %
        </p>
        <p>
            67,8 %
        </p>
        <p>
            70,5 %
        </p>
        <p>
            Geasulogut 2016-2019
        </p>
        <p>
            2017
        </p>
        <p>
            2018
        </p>
        <p>
            2019
        </p>
        <p>
            Váidagiid lohku
        </p>
        <p>
            25
        </p>
        <p>
            16
        </p>
        <p>
            19
        </p>
        <p type="title">
            oassi - Jagi doaimmat ja bohtosat
        </p>
        <p type="title">
            Váikkuhangaskaoamit, doaibma politihkalaš ja hálddahusa dásis reviderejuvvon bušeahta ektui
        </p>
        <p>
            Jagi 2019 rehketdoallu čalmmustuvvo reviderejuvvon 2019 bušeahta ektui.
        </p>
        <p>
            Čujuhit Sámedikki reviderejuvvon 2019 bušehttii, áššái 22/19, mearriduvvon 05.06.2019, mas bušeahtta 2019 lea ođđasit juogaduvvon.
        </p>
        <p type="title">
            Departemeanttaid juolludusat
        </p>
        <p>
            Departemeanttaid juolludusaid juohkin lea ná:
        </p>
        <p type="title">
            Váikkuhangaskaoapmerehketdoallu 2018
        </p>
        <p>
            Oktiibuot čájeha váikkuhangaskaoapmerehketdoallu 2019 badjelbáhcaga mii lea 4 819 281 ru.
        </p>
        <p>
            Sámediggeráđđi juohká ohcanvuđot váikkuhangaskaomiid Sámedikki bušeahtas, spiehkastahkan leat váikkuhangaskaoamit mat leat biddjojuvvon dievasčoahkkinjođihangotti geavahussii.
        </p>
        <p>
            2019:s lea ođđasisgeavahanfápmudus geavahuvvon vuolláibáhcaga gokčamii muhtun doarjjapoasttain eará doarjjapoasttaid vuostá main lei badjelbáza, gč. tabeallas vuolábealde. Dán birra lea dieđihuvvon ráđi dieđáhusas juovlamánu 2019 dievasčoahkkimis.
        </p>
        <p type="title">
            Ođđa bušeahttaortnet Sámediggái
        </p>
        <p>
            Ráđđehus soabai giđđat 2018 Sámedikkiin ahte eanaš juolludusat Sámediggái čohkkehuvvojit ovtta bušeahttakapihttalii ja -postii stáhtabušeahtas. Oassin dán soahpamis lea ráđđehus maiddái ásahan ortnega nu ahte juohke giđđasešuvnnas galgá ovddiduvvot boahtteáiggi dieđáhus Stuorradiggái sámepolitihka birra.
        </p>
        <p>
            Vuosttaš jahkásaš stuorradiggedieđáhus sámi giela, kultuvrra ja servodateallima birra ovddiduvvui 2019:s, stuorradiggedieđáhus 31 (2018-2019). Dieđáhusas gessojuvvojit ovdan deaŧalaš áššečuolmmat ollu servodatsurggiin. Dieđáhusas válddahuvvojit ovdáneami dovdomearkkat ja hástalusat sámi giela, kultuvrra ja servodateallima ektui, ja bálvalusfálaldat sámi ássiide. Sámedikki jahkedieđáhus lea sierra mielddusin.
        </p>
        <p>
            Sámediggi meannudii dieđáhusa áššis 33/19. Sámediggi lea duhtavaš go konsultašuvnnain ráđđehusain leat soahpan ođđa bušeahttaortnega mii galgá maiddái čuovvuluvvot dieđáhusain Stuorradiggái juohke jagi. Sámediggi vuordá ahte ođđa bušeahttaortnet sihkkarasttášii dan ahte sámi ulbmilat vuoruhuvvojit, ja ahte Sámediggi ieš sáhtášii vuoruhit ekonomalaš váikkuhangaskaomiid iešguđege doaibmabijuid gaskka. Sámedikki oainnu mielde dávista dát dan mandáhtii mii Sámedikkis lea álbmotválljen orgánan.
        </p>
        <p type="title">
            Bajilgovva válljejuvvon konsultašuvnnat stádaeiseválddiiguin 2019:is
        </p>
        <p>
            Stádaeiseválddit ja Sámediggi lihtodeigga konsultašuvnnaide bargovuogi miessemánus 2015:is. Konsultašuvnnat galget leamen duohta ja čađahuvvot dáinna ulbmiliin ahte sohppojuvvo. Sámediggi čađaha máŋga konsultašuvnna ovtta jagis. Muhtin konsultašuvdna proseassat sisttisdollet ollu čoahkkimiid, sihke hálddahus ja politihkalaš dásis. Eará konsultašuvnnat ges čađahuvvat dušše ovttain čoahkkimiin.
        </p>
        <p type="title">
            Konsultašuvnnat čađahuvvon 2019:is
        </p>
        <p>
            <em type="bold">
                Ášši
            </em>
        </p>
        <p>
            <em type="bold">
                Konsultašuvdnaoasálaš
            </em>
        </p>
        <p>
            <em type="bold">
                Stáhtus
            </em>
        </p>
        <p>
            <em type="bold">
                Boađus
            </em>
        </p>
        <p>
            <p type="title">
                Giella
            </p>
        </p>
        <p>
            Váibmogiella
        </p>
        <p>
            Gielda- ja ođasmahttindepartemeanta ja justiisa- ja gearggusvuođadepartemeanta
        </p>
        <p>
            Dahkkojuvvomin
        </p>
        <p>
            Konsultašuvnnai n ii leat gergojuvvon
        </p>
        <p>
            Ođđa ollislaš báikenammaláhka
        </p>
        <p>
            Kulturdepartemeanta
        </p>
        <p>
            Dahkkojuvvomin
        </p>
        <p>
            Konsultašuvnnai n ii leat gergojuvvon
        </p>
        <p>
            Giellamáhtu registeren Álbmotregisterii.
        </p>
        <p>
            Finánsadepartemeanta og
        </p>
        <p>
            Vearrodirektoráhtta
        </p>
        <p>
            Sohppojuvvon
        </p>
        <p>
            <p type="title">
                Kultuvra
            </p>
        </p>
        <p>
            Stuorradiggedieđáhus mediadoarjaga birra
        </p>
        <p>
            Kulturdepartemeanta
        </p>
        <p>
            Loahpahuvvon
        </p>
        <p>
            <p type="title">
                Vuođđoealáhusat
            </p>
        </p>
        <p>
            Lasihedje earromeroštusa rabas joavkkus ja Riddoguolástuseari guolásteamis
        </p>
        <p>
            Ealáhus- ja guolástusdepartemeanta
        </p>
        <p>
            Loahpahuvvon
        </p>
        <p>
            Muhtin muddui sohppojuvvon
        </p>
        <p>
            Konsulterenčoahkkin departemeanttain - posišuvdnanotáhtta
        </p>
        <p>
            Ealáhus- ja guolástusdepartemeanta
        </p>
        <p>
            Guolástus rabas joavkkus 2019 – dorskebivdu, gonagasreabbá, vuotnaguolástuslávdegoddi ja mearraluossabivdu
        </p>
        <p>
            Ealáhus- ja guolástusdepartemeanta
        </p>
        <p>
            Dahkkojuvvomin
        </p>
        <p>
            Stuorradiggedieđáhus: Et fremtidsrettet kvotesystem for norske fiskerier
        </p>
        <p>
            Loahpahuvvon
        </p>
        <p>
            Boazodoallolága paragrafat 1, 18, 33 og 71
        </p>
        <p>
            Eanadoallo- ja biebmodepartemeanta
        </p>
        <p>
            Muhtin muddui sohppojuvvon
        </p>
        <p>
            Stuorradiggedieđáhus: Et kvotesystem for økt verdiskapning
        </p>
        <p>
            Ealáhus- ja guolástusdepartemeanta
        </p>
        <p>
            Ii sohppojuvvon
        </p>
        <p>
            Sirdit Nordlándda boazodoallohálddahusa kantuvrra
        </p>
        <p>
            Gumppiid liseansabivddu áigodat olggobealde gumpeavádaga
        </p>
        <p>
            Dálkkádat- ja birasdepartemeanta
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            <p type="title">
                Oahpahus
            </p>
        </p>
        <p>
            Nationála njuolggadusat dearvvašvuođa- ja sosiálafágaohppui.
        </p>
        <p>
            Máhttodepartemeanta
        </p>
        <p>
            Dahkkojuvvomin
        </p>
        <p>
            Sohppojuvvon
        </p>
        <p>
            Sámi ovddasteaddji Norgga dutkanráđi árvobáberjođiheamis
        </p>
        <p>
            Dutkanráđđi
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            Juolludanreive Sámi allaskuvla, Nord universitet ja UiT Norges arktiske universitet
        </p>
        <p>
            Máhttodepartemeanta
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            Sámi earenoamáš-pedagogalaš fierpmádat /SEAF
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            Fágaođasteapmi – ođđa oahppoplánat
        </p>
        <p>
            Máhttodepartemeanta
        </p>
        <p>
            Dahkkojuvvomin
        </p>
        <p>
            Sohppojuvvon
        </p>
        <p>
            Oahpahuslága ođasmahttin
        </p>
        <p>
            Máhttodepartemeanta
        </p>
        <p>
            Stuorradiggedieđáhus: Tidlig innsats og inkluderende felleskap
        </p>
        <p>
            Máhttodepartemeanta
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            <p type="title">
                Rettigheter
            </p>
        </p>
        <p>
            Finnmarksloven
        </p>
        <p>
            Gielda- ja ođasmahttindepartemeanta
        </p>
        <p>
            Dahkkojuvvomin
        </p>
        <p>
            Ii sohppojuvvon
        </p>
        <p>
            Válddi sirdin kulturmuitolága mielde
        </p>
        <p>
            Dálkkádat- ja birasdepartemeanta
        </p>
        <p>
            Dassažii loahpahuvvon
        </p>
        <p>
            Muhtin muddui sohppojuvvon
        </p>
        <p>
            Kulturminnevern
        </p>
        <p>
            Ođđa stuoradiggedieđáhus kulturmuitopolitihka birra
        </p>
        <p>
            Dálkkádat- ja birasdepartemeanta
        </p>
        <p>
            Dahkkojuvvomin
        </p>
        <p>
            Dearvvašvuođa ja sosiála áššit
        </p>
        <p>
            Ođđa nationála dearvvašvuođa- ja buohcciviesuplána
        </p>
        <p>
            Dahkkojuvvomin
        </p>
        <p>
            Sohppojuvvon
        </p>
        <p>
            Rasisma ja vealaheapmi
        </p>
        <p>
            Sámediggeráđđi konsulterii Ráđđehusain čearddalašvuođa ja osku vuđot rasisma ja vealaheapmi doaibmaplána birra. Sámediggeráđđi olahii e.e. doaibmaplánas eanet čalmmustahttit vaššidadjamušaid ja vaššikriminalitehta sápmelaččaid vuostá. Lea dárbu eanet dutkat dan fáttá ja doaibmaplána rahpá dasa geainnu viidásit bargui.
        </p>
        <p>
            Dahkkojuvvomin
        </p>
        <p>
            Sohppojuvvon
        </p>
        <p>
            <p type="title">
                Biras ja areála
            </p>
        </p>
        <p>
            Saltoduoddara suodjalanevttohus
        </p>
        <p>
            Dálkkádat- ja birasdepartemeanta
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            Sirdit válddi kulturmuitosuorggis regiovdnaođasteami oktavuođas.
        </p>
        <p>
            Dálkkádat- ja birasdepartemeanta
        </p>
        <p>
            Ii loahpahuvvon Dahkkojuvvomin
        </p>
        <p>
            Ii sohppojuvvon
        </p>
        <p>
            Divtasvuona suohkana areálaplána
        </p>
        <p>
            Gielda- ja ođasmahttindepartemeanta
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            Sandhaugen bieggafápmorusttet Romssas
        </p>
        <p>
            Norgga čázádat- ja energiijadirektoráhta
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            Storheia bieggafápmorusttet ,
        </p>
        <p>
            Oljo- ja energiijadirektoráhta
        </p>
        <p>
            Dahkkojuvvomin
        </p>
        <p>
            Ii sohppojuvvon
        </p>
        <p>
            Nord-Norgebanen
        </p>
        <p>
            Jernbanedirektoratet
        </p>
        <p>
            Dahkkojuvvomin
        </p>
        <p>
            Konsultašuvnni-n ii leat gergojuvvon
        </p>
        <p>
            Ruvki Gumppenjunnis og Nussiras
        </p>
        <p>
            Ealáhus- ja guolástusdepartemeanta
        </p>
        <p>
            Dahkkojuvvomin
        </p>
        <p>
            Ii sohppojuvvon
        </p>
        <p>
            Evenes flystasjon
        </p>
        <p>
            Suodjalushuksehus
        </p>
        <p>
            Dahkkojuvvomin
        </p>
        <p>
            Sohppojuvvon
        </p>
        <p>
            Vuosttašlinjábalvalus boazodoalus
        </p>
        <p>
            Nordlandda Fylkkamánni
        </p>
        <p>
            Dahkkojuvvomin
        </p>
        <p>
            Konsultašuvnni-n ii leat gergojuvvon
        </p>
        <p>
            Øyfjellet vindkraftverk MTA-plan
        </p>
        <p>
            Norgga čázádat- ja energiijadirektoráhta
        </p>
        <p>
            Loahpahuvvon
        </p>
        <p>
            Ii sohppojuvvon
        </p>
        <p>
            Kjerringåga elfápmodoaimmahat
        </p>
        <p>
            Norgga čázádat- ja energiijadirektoráhta
        </p>
        <p>
            Loahpahuvvon
        </p>
        <p>
            Ii sohppojuvvon
        </p>
        <p>
            Stjernevatn elfápmodoaimmahat
        </p>
        <p>
            Oljo- ja energiijadepartemeanta
        </p>
        <p>
            Loahpahuvvon
        </p>
        <p>
            Ii sohppojuvvon
        </p>
        <p>
            Korselva elfápmodoaimmahat
        </p>
        <p>
            Oljo- ja energiijadepartemeanta
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            Øvre Tømmerelv elfápmodoaimmahat
        </p>
        <p>
            Oljo- ja energiijadepartemeanta
        </p>
        <p>
            Loahpahuvvon
        </p>
        <p>
            Ii sohppojuvvon
        </p>
        <p>
            Skoelva elfápmodoaimmahat
        </p>
        <p>
            Oljo- ja energiijadepartemeanta
        </p>
        <p>
            Loahpahuvvon
        </p>
        <p>
            Sohppojuvvon
        </p>
        <p>
            <p type="title">
                Dearvvašvuođa ja sosiála
            </p>
        </p>
        <p>
            Ođđa nationála dearvvašvuođa ja buohcciviesuidplána (2020-2023)
        </p>
        <p>
            Dearvvašvuođa- ja fuolahusdepartemeanta
        </p>
        <p>
            Ođđa mánáidsuodjalusláhka
        </p>
        <p>
            Mánáid- ja dásseárvodepartemeanta
        </p>
        <p type="title">
            Giella
        </p>
        <p type="title">
            Servodatmihttu:
        </p>
        <list>
            <p type="listitem">
                Sámegielat ja dárogiella leat ovttaárvosaš gielat.
            </p>
        </list>
        <p type="title">
            Giella váikkuhangaskaoamit
        </p>
        <p type="title">
            Sámegielaid áŋgiruššansuorggit
        </p>
        <p type="title">
            Juolluduvvon doarjagiid vealgi 31.12.2019
        </p>
        <p type="title">
            Sámegielaid geavaheapmi
        </p>
        <p type="title">
            Áŋgiruššansuorggi mihttu:
        </p>
        <list>
            <p type="listitem">
                Sii geat ásset sámegiela hálddašan guovllus galget beassat geavahit sámegiela go gulahallet almmolaš ásahusaiguin.
            </p>
        </list>
        <p type="title">
            Čoahkketabealla - sámegielaid geavaheapmi
        </p>
        <p type="title">
            Guovttegielatvuođadoarjja suohkaniidda - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámegiela hálddašanguovllu ássit sáhttet árjjalaččat geavahit sámegiela gulahallamis almmolaš instánssaiguin.
            </p>
        </list>
        <p>
            Sámediggeráđđi lea áššis SR 142/19 sirdán ruđa suohkaniid guovttegielatvuođadoarjagis bušeahttafápmudusa vuođul, nu ahte disponerensupmi lei 38 917 000 ru.
        </p>
        <p>
            Sámegiela hálddašanguovllu suohkanat leat dehálaš ovttasbargooasálaččat sámegielaid nannemis. Suohkanat sámegiela hálddašanguovllus galget láhčit dili nu ahte sápmelaččat beassat geavahit sámegiela go gulahallet suohkaniin. Sámediggi juolluda guovttegielatvuođadoarjaga suohkaniidda vai suohkanat bastet ollašuhttit sámelága giellanjuolggadusaid ja ovddidit sámegiela.
        </p>
        <p>
            Dál leat 12 suohkana mielde sámegiela hálddašanguovllus. Dáin leat 4 suohkana lullisámiguovllus, 1 julevsámiguovllus ja 7 davvisámiguovllus.
        </p>
        <p>
            Guovvamánu 4. beaivvi 2019 sáddii ođđa Dielddanuori suohkana oktasašlávdegoddi ohcama Gielda- ja ođasmahttindepartementii searvat sámegiela hálddašanguvlui. Sámediggi lea departementii rávven ođđa Dielddanuori searvama sámegiela hálddašanguvlui. Gielda- ja ođasmahttindepartemeanta lea juovlamánus 2019 sádden ášši gulaskuddamii.
        </p>
        <p>
            Sámediggeráđđi lea 2019:s doallan čoahkkimiid buot suohkaniiguin sámegiela hálddašanguovllus, earret Plassje suohkaniin. Plassje suohkaniin lea leamaš hálddahuslaš čoahkkin. Mihttu čoahkkimiiguin lea ahte buohkat galget buorebut nagodit láhčit dili sámegiela geavaheapmái go gulahallet suohkana álbmogiin, ja nannet gulahallama gaskal Sámedikki ja suohkana. Čoahkkinfáttát leat earret eará leamaš guovttegielatvuođadoarjaga čuovvuleapmi, dieđut barggu birra ođđa suohkankategoriijaiguin ja ruhtadanmodeallain, ja Váibmogiela ja Gïelelutnjeme/Giellalåpptim/Giellalokten čuovvuleami birra.
        </p>
        <p type="title">
            Ovttasbargu KS:in
        </p>
        <p>
            Sámediggi ja KS leat vuolláičállán ovttasbargošiehtadusa. Ovttasbargošiehtadus galgá sihkkarastit formálalaš ja systemáhtalaš ovttasbarggu áššiin main Sámedikkis ja KS:s leat oktasaš beroštumit .
        </p>
        <p type="title">
            Guovttegielatvuođadoarjja fylkkasuohkaniidda - njuolggodoarjja
        </p>
        <p>
            Fylkkasuohkaniid várá guovttegielatvuođadoarjaga ulbmilolahusa eavttut leat ahte guovttegielatvuođadoarjja galgá váikkuhit dasa ahte hálddašanguovllu ássit besset gáhttet ja ovddidit gielaset, hálddašanguovllu ássit bálvaluvvojit sámegillii go váldet oktavuođa almmolaš etáhtaiguin ja ahte hálddašanguovllu suohkanat árjjalaččat barget sámegiela čalmmustahttimiin ja sámegiela geavaheami lasihemiin almmolašvuođas.
        </p>
        <p>
            Sámediggi lea 2019:s ožžon fylkkasuohkaniin raporttaid dan birra maid sii leat čađahan 2018:s. Daid raporttaid vuođul lea Sámediggi ožžon dieđuid das maid fylkkasuohkanat leat doaimmahan guovttegielatvuođadoarjagiin.
        </p>
        <p>
            Nordlándda fylkkasuohkan lea earret eará geavahan njuolggodoarjaga bálkkáide, jorgalit diehtojuohkinávdnasiid, dieđuid, preassadieđáhusaid ja skoviid buot sámegielaide. Sis leat dulkkat maid sii geavahit dárbbu mielde. Fylkkasuohkan bargá dássidit ovddidit sámegiela olles organisašuvnnas. Muhto ii ovttage suohkanbargis leat leamaš permišuvdna bálkkáin váldit sámegieloahpu.
        </p>
        <p>
            Romssa fylkkasuohkan lea ožžon guovttegielatvuođadoarjaga Sámedikkis ja lea vel ieš lasihan doarjaga maid fylkkasuohkanráđđi lea juolludan bálkáhit giellakonsuleantta, jorgalit ja almmuhit plánaid ja dokumeanttaid ja čoahkkindulkomii.
        </p>
        <p>
            Finnmárkku fylkkasuohkan lea vuoruhan geavahit njuolggodoarjaga bálkkáide, jorgalit diehtojuohkinávdnasiid nu go neahttasiiddu sámegillii, ja muđui jorgalan- ja dulkongoluide.
        </p>
        <p type="title">
            Giellaiskkadeapmi - prošeakta
        </p>
        <p>
            Sámediggi galgá sámelága § 3-12 vuođul čállit raportta Gonagassii sámegielaid dili birra Norggas. Maŋimus moattelot jagi áigodagas leat dahkkojuvvon iskkadeamit sullii juohke njealját jagi. Iskkademiid ulbmil lea leamaš kártet sámegiela dili servodagas, muhto dáid iskkademiid bohtosiid lea leamaš váttis buohtastahttit go dat leat čađahuvvon iešguđet vuogi mielde. Dán váilivuhtii lea maiddái Sámi statistihka fágalaš analysajoavku čujuhan. Analysajoavkku raporttas, Sámi logut muitalit 6, 2013, daddjo ahte ođđa iskkadeami vuođđun berrešii leat 1996 giellaiskkadeapmi.
        </p>
        <p>
            Sámediggi lea 2017:s čađahan iskkadeami 1996 iskkadeami vuođul masa maid leat lasihuvvon ođđa gažaldagat ja mas maid leat mielde dat gielddat mat dan rájes leat šaddan giellahálddašanguovlun. Nu galggašii ge dál leat vejolaš sihke buohtastahttit dálá almmolaš giellageavaheami dainna diliin mii lei 20 jagi dassái ja maiddái oažžut ođđa gielladieđuid almmolaš giellageavaheami birra mat adnojuvvojit deaŧalažžan. Sámediggi lei sádden iskkadeami bohtosiid Sámi statistihka fágalaš analysajovkui, muhto iešguđet sivaid geažil eai sáhttán analyseret bohtosiid nu go leimmet doivon.
        </p>
        <p type="title">
            Sámegielaid ovdánahttin
        </p>
        <p type="title">
            Áŋgiruššansuorggi mihttu:
        </p>
        <list>
            <p type="listitem">
                Álbmogis lea vejolašvuohta oahppat ja ovddidit sámegiela.
            </p>
        </list>
        <p type="title">
            Čoahkketabealla - sámegielaid ovdánahttin
        </p>
        <p type="title">
            Suohkaniid giellaovdánahttinbargu - ohcanvuđot doarjja
        </p>
        <p>
            Sámediggeráđđi lea áššis SR 142/19 sirdán ruđa suohkaniid giellaovdánahttinbargui bušeahttafápmudusa vuođul, nu ahte disponerensupmi lei 13 626 000 ru.
        </p>
        <p>
            Giellaovdánahttinbarggu ulbmilolahusa eavttut leat - Sámegiel doaibmabijuid lohku mánáide mánáidgárddis ja skuvllas ja - Eará sámegiel doaibmabijuid lohku.
        </p>
        <p>
            Suohkanat ja fylkkasuohkanat leat hábmen 3-jagi doaibmaplána giellaovdánahttinbargguide ja Sámediggeráđđi lea dan vuođul juolludan doarjaga. Sámediggi lea 2019:s juolludan oktiibuot 13.626.000 ru. suohkaniidda giellaovdánahttindoaimmaide. Doarjja galgá geavahuvvot giellaovdánahttin bargguide mánáide ja nuoraide ja eará giellaovdánahttinbargguide suohkana ássiide.
        </p>
        <p>
            Doaimmat mat leat ožžon doarjaga leat iešguđetláganat, ja juohkásit loguid dáfus ná: 53 Doaimma mánáidgárdemánáide, 61 doaimma skuvlamánáide: ja 42 eará gielladoaimmaide.
        </p>
        <p type="title">
            Fylkasuohkaniid giellaovdánahttinbargu - ohcanvuđot doarjja
        </p>
        <p>
            Sámediggeráđđi lea áššis SR 142/19 sirdán ruđa fylkasuohkaniid guovttegielatvuođadoarjagii bušeahttafápmudusa vuođul, nu ahte disponerensupmi lei 1 428 000 ru.
        </p>
        <p>
            Sámediggeráđđi juolluda giellaovdánahttinbargguide doarjaga fylkkasuohkaniid 3-jagi doaibmaplána vuođul. Juohke fylkasuohkanii lea juolluduvvon seamma olu giellaovdánahttinbargui 2019:s. Sámediggi ja Romssa fylkkasuohkan leat vuolláičállán ovttasbargošiehtadusa mas lea servvodatmihttu nannet ja oainnusmahttit sámegiela, kultuvrra ja servvodateallima.
        </p>
        <p>
            Sámediggi lea 2019:s ožžon fylkkasuohkaniin raporttaid das maid sii leat čađahan 2018:s. Daid raporttaid vuođul lea Sámediggi ožžon dieđuid das maid fylkkasuohkanat leat doaimmahan guovttegielatvuođadoarjagiin.
        </p>
        <p>
            Nordlándda fylkkasuohkan lea ovdánahttinoasi geavahan earret eará doarjjan organisašuvnnaide ja ásahusaide, sámegiel doaimmaide ja sii leat maid juolludan stipeanddaid julevsámi oahpaheaddjestudeanttaide.
        </p>
        <p>
            Trøndelága fylkkasuohkan lea earret eará juohkán doarjagiid organisašuvnnaide ja ásahusaide, doaimmaide mat nannejit sámegiela ja kultuvrra, ja juolludan stipeanddaid lullisámi oahpaheaddjestudeanttaide.
        </p>
        <p>
            Romssa fylkkasuohkan lea ovdánahttindoaimmaide juolludan ruđa earret eará bargiid kultuvra- ja giellakursii, girjerájuide, sámi girjjálašvuođaprográmmii, Riddu Riđđui ja Márkomennui ja Girjebussii, Sámekonferánsii ja joatkkaskuvllaide.
        </p>
        <p>
            Finnmárkku fylkkasuohkan lea geavahan stuora oasi ovdánahttindoarjagis lágidit doaimmaid ja sámegiel oahpahusa fylkasuohkana bargiide, earenoamážit leat joatkkaskuvlabargit daid čađahan. Sii leat maid geavahan oasi doarjagis doaimmaide maid Finnmárkku fylkagirjerádju lea čađahan.
        </p>
        <p type="title">
            Giellaguovddážat - njuolggodoarjja
        </p>
        <p>
            Sámediggeráđđi lea áššis SR 142/19 sirdán ruđa giellaguovddážiidda bušeahttafápmudusa vuođul, nu ahte disponerensupmi lei 21 154 000 ru.
        </p>
        <p>
            Giellaguovddážat raporterejit Sámediggái ovddit jagi ovddas. Danne leat Sámedikki 2019 jahkedieđáhusas doaimmat maid giellaguovddážat leat čađahan 2018:s.
        </p>
        <p>
            Norgga bealde Sámis leat 19 sámi giellaguovddáža. Vihtta giellaguovddáža leat álggahandásis eai ge leat Sámedikki bušeahtas mielde. Oktiibuot leat njeallje giellaguovddáža lullisámi guovllus, guokte julevsámi guovllus, guoktenuppelohkái davvisámi guovllus ja okta giellaguovddáš Oslos.
        </p>
        <p>
            Giellaguovddážat leat Sámedikki deháleamos ovttasbargoguoimmit sámegielaid suodjalan- ja ovddidanbarggus, ja giellaguovddážat barget hui deaŧalaš barggu sámi guovlluin. Doaimmaid bokte giellaguovddážiin lágiduvvojit ollu giellaarenat ja giellakurssat, ja sámi álbmot oažžu vejolašvuođa geavahit iežas giela giellaguovddážiid doaimmaid bokte.
        </p>
        <p>
            Giellaguovddážat raporterejit 3-jagáš doaibmaplána vuođul maid dat sáddejit Sámediggái. Seamma doaibmaplána vuođul juolluduvvo jahkásaččat doaibmadoarjja giellaguovddážiidda mat ožžot njuolggodoarjaga. Doaibmadoarjja galgá geavahuvvot giellakurssaid ja giellaarenaid lágideapmái.
        </p>
        <p>
            Oktiibuot leat sámi giellaguovddážat lágidan 74 giellaarena ja 30 giellakurssa. Lullisámi guovllus leat lágiduvvon 10 giellaarena ja 6 kurssa. Julevsámi guovllus leat lágiduvvon 3 giellaarena, ja okta kurssa. Davvisámi guovllus leat lágiduvvon 61 giellaarena ja 23 kurssa. 2 giellaguovddáža lullisámi guovllus ja 3 giellaguovddáža davvisámi guovllus leat ožžon maiddái doaibmaruđaid bargat sámi báikenamaiguin iežaset doaibmaguovllus. Juohke giellaarena ja kurssat leat lágiduvvon máŋgii, nu ahte duohta lohku arenaid ja kursaeahkediid lágideamis lea duohtavuođas stuorát.
        </p>
        <p>
            Giellakurssat ja doaibmabijut mánáid ja nuoraid várás leat vuoruhuvvon 2019:s ja buot dat ásahuvvon giellaguovddážat leat lágidan gielladoaimmaid erenoamážit mánáid ja/dahje nuoraid várás. Duhkoraddandeaivvadeamit, bearašdeaivvadeamit, leaksoveahkki ja astoáiggeaktivitehtat leat muhtun ovdamearkkat. Giellaguovddážat leat leamaš Sámediggái dehálaš ovttasbargit giellavahku oktavuođas ja leat leamaš mielde čađaheamen kreatiivvalaš doaimmaid olles vahku.
        </p>
        <p>
            Giellaguovddážat ieža hábmejit sisdoalu kurssaide ja arenaide, ja fálaldagat leat báikkálaččat heivehuvvon. Eanaš giellaguovddážat lágidit sihke easkaálgiide kurssaid ja njálmmálaš hállankurssaid sidjiide geat máhttet giela veaháš ovddežis, ja earát fas lágidit sámi lohkanbadjefáttáid dahje lohkanhárjehallama sidjiide geat dárbbašit doarjaga šaddat oadjebassan sámegiela lohkamis.
        </p>
        <p type="title">
            Giellaguovddážiid deaivvadeapmi - seminára
        </p>
        <p>
            Sámediggeráđđi lea áššis SR 142/19 sirdán ruđa giellaguovddáš – semináras bušeahttafápmudusa vuođul, nu ahte disponerensupmi lei 40 000 ru.
        </p>
        <p>
            Sámedikki giellaguovddášdeaivvadeapmi čađahuvvui Romssa ráđđeviesus, ja dasa serve 17 giellaguovddáža daid 19 giellaguovddážiid gaskkas, ja ledje oktiibuot 41 oasseváldi deaivvadeamis. Deaivvadeami fádda lei giellaoahpahusvuogit ja giellavahkku.
        </p>
        <p type="title">
            Giellaprošeavttat - ohcanvuđot doarjja
        </p>
        <p>
            Sámediggeráđđi lea áššis SR 142/19 sirdán ruđa giellaprošeavttain bušeahttafápmudusa vuođul, nu ahte disponerensupmi lei 9 979 000 ru.
        </p>
        <p>
            Doarjagat juohkasit ná:
        </p>
        <p>
            Vuoruheapmi: "Lohkan- ja čállinveahkeortnegat sámegielagiidda" ii leat ožžon ovttage ohcamuša dán jagi.
        </p>
        <p>
            Oslo sámi viessu, Bådådjo suohkan, Kárášjoga gielda ja Návuona suohkan leat ožžon viidásit doarjaga doaimmaide mat leat vuođđun giellaguovddášásaheapmái.
        </p>
        <p>
            Prošeavttat mat leat gárvánan 2019:s:
        </p>
        <p>
            2019 leat 37 giellaprošeavtta gárvánan. Earet eará leat 12 applikašuvnna/spilla gárvánan. 6 dain leat applikašuvnnat/spillat heivehuvvon mánáide. Reasta leat nuoraide ja rávesolbmuide heivehuvvon. Muđui leat lágiduvvon 8 giellaarena-/gielladikšunprošeavtta nuoraide ja rávesolbmuide, 6 giellakurssa rávesolbmuide ja 3 prošeavtta mat gusket álgoálbmotjagi ávvudeapmái. Leat maid gárvánan 2 báikenammaprošeavtta márkosámi guovllus, 2 sámi mediafálaldatprošeavtta, 1 sátnegirji, 2 terminologiija ja 1 julevsámegiel biibbaljorgaleapmi.
        </p>
        <p type="title">
            Stipeanda joatkkaskuvllaohppiide - ohcanvuđot doarjja
        </p>
        <p>
            Sámediggeráđđi lea áššis SR 142/19 sirdán ruđa joatkkaskuvllaohppiid stipeandaortnegis bušeahttafápmudusa vuođul, nu ahte disponerensupmi lei 2 752 000 ru.
        </p>
        <p>
            Dán jagi ožžo oahppit geain lea sámegiella vuosttašgiellan, 9 000 ru. Ohppiin geain lei sámegiella nubbingiellan dássi 2, ožžo ges 5 500 ru. Ohppiin geain lei sámegiella nubbingiellan 3. ja 4. dássi, ja ohppiin geain lei sámegiella vierisgiellan ožžo 3000 ru giellamovttiidanstipeandan. Stipeanda lea maid juolluduvvon guovtti oahppái geat válddiiga sámegiela privatistan.
        </p>
        <p type="title">
            Giellastipeanda alit ohppui - ohcanvuđot doarjja
        </p>
        <p>
            2019:s ásahii Sámediggi ođđa stipeandaortnega. Dán doarjjaortnegis lea lullisámegiella, julevsámegiella ja márkosámi giellaguovlu vuoruhuvvon. Giellastipeandda mihttomearri lea movttiidahttit eambbogiid lohkat eanemus uhkiduvvon sámegielaid.
        </p>
        <p>
            Stipeandaohccit 2019:
        </p>
        <p>
            Giđđalohkanbaji
        </p>
        <p>
            Čakčalohkanbaji
        </p>
        <p>
            10 ohcci julevsámegielas
        </p>
        <p>
            7 ohcci julevsámegielas
        </p>
        <p>
            1 ohcci lullisámegielas
        </p>
        <p>
            6 ohcci lullisámegielas
        </p>
        <p>
            1 ohcci márkosámi giellaguovllus
        </p>
        <p type="title">
            Julevsámegiel riektačállinrávagirji - prošeakta
        </p>
        <p>
            Sámediggeráđđi lea áššis SR 142/19 sirdán ruđa julevsámegiel riektačállinrávagirjji ortnegis bušeahttafápmudusa vuođul, nu ahte disponerensupmi lei 80 000 ru.
        </p>
        <p>
            Julevsáme tjállemnjuolgadusá bargojoavku lea 2019:s doallan 9 interneahttačoahkkima. Kapihttalis kapihttalii leat leamaš iešguđet hástalusa. Eai buot davvisámegiela čilgehusat ja ovdamearkkat girjjis lea guoskevaččat julevsámegiela grammatihkkii ja giellageavaheapmái. Áššidovdijoavku ferte ráhkadit eanet dahje ođđa, dahje čállit ovdamearkkaid mat leat eanet guoskevaččat. Bargojoavkkus leat maid muhtun siskkáldas hástalusat muhtun tearbmanamahusaid ektui mat geavahuvvojit iešguđet láhkai Norggas ja Ruoŧas. Joavku čoavdá dan dainna lágiin ahte čállá molssaeavttuid maid Giellagáldu normerenjoavku meannuda maŋŋá.
        </p>
        <p>
            Nubbi lahttu gii gulai Norgga bealde Sámedikki hálddahussii, heittii golggotmánus ja ođđa olggobealde lahtu álggii. Nu lea ge mis guokte lahtu Tjállemnjuolgadus-prošeavttas geat gullaba goappáge Sámediggái (Ruoŧa ja Norgga).
        </p>
        <p>
            Tjállemnjuolgadusa girjjáš galgá lea válmmas dohkkeheapmái skábmamánus 2020. Áigumuš lea válmmastit prošeavtta jagi 2020 mielde, ja almmuhit dan skábmamánus/juovlamánus.
        </p>
        <p type="title">
            Sámi Giellagáldu
        </p>
        <p>
            Sámedikki mihttun lea ásahit Sámi Giellagáldu bistevaš davviriikkalaš sámegielaid normerenorgánan jagi 2020 áigge nu ahte sámedikkiid ođđa oktasaš orgána lea doaimmas ođđajagis 2021.
        </p>
        <p>
            Sámedikkit leat dássážii ovttas čađahan ja ruhtadan Sámi Giellagáldu doaimmaid prošeaktalágan hámis. Dálá organiseremis leat hástalusat earret eará ruhtadeami, bargoaddiovddasvástádusa ja jođiheami ektui..
        </p>
        <p>
            Bargoaddiovddasvástádus ja bargoaddi stivrenvuoigatvuohta lea golmma sámedikkis, muhto mearridanváldi bargguid sisdollui ja daid čađaheapmái lea Sámi Giellagáldus. Dasa lassin Sámi Giellagáldus váilu fásta ruhtadeapmi.
        </p>
        <p>
            Sámediggi lea guhkit áigge bargan ovttas Ruoŧa ja Suoma Sámedikkiin ja geahččalan gávdnat dakkár organisašuvdnamálle, mas Sámi Giellagáldus lea oktasaš jođiheapmi ovtta dan golmma riikkas seammás go orgánas galget sáhttit leat bargit ja doaibma buot dán golmma riikkas. Dát bargu lea mielddisbuktán dakkár hástalusaid maid sámedikkit oaivvildit nationála eiseválddiid fertet leat mielde čoavdimen. Sámedikkit leat máŋgga oktavuođas ovdanbuktán ahte lea dárbu hábmet Sámi
        </p>
        <p>
            Giellagáldui dakkár organisašuvdnamálle mas lea oktasaš jođiheapmi, vaikko doaibma lea golmma riikkas. Sámediggi lea máŋgii váldán dáid hástalusaid ovdan sihke sámeministariid ja sámediggepresideanttaid ja davviriikkalaš sámeáššiin vástideaddji virgeolmmošorgána (Nordiskt ämbetsmannaorgan för samiska frågor/NÄS) čoahkkimiin. Sámediggi muittuhii NÄS fas borgemánus 2018 ahte NÄS lea ožžon sámeministariin bargun gávdnat čovdosa Sámi Giellagáldu organisašuvdnamállii guoski hástalusaide. NÄS vuođđudii borgemánus 2018:s bargojoavkku, man bargun lei árvalit čovdosa dáid hástalusaide. Sámediggái lassin dán bargojoavkkus ledje ovddasteaddjit buot sámedikkiin ja sámeáššiin vástideaddji departemeanttain Suomas, Ruoŧas ja Norggas.
        </p>
        <p>
            Bargojoavku čielggadii ja árvvoštalai guđe láhkai Sámi Giellagáldu sáhttá organiseret. Čielggadanbarggu jođihii Norgga Gielda- ja ođasmahttindepartemeanta. Bargojoavkku bargun lei ovddidit NÄS:i miessemánu 1. beaivve rádjai Sámi Giellagáldu organisašuvdnamálleevttohusa. Bargojoavkku loahpparaporta Sámi Giellagáldu – Davviriikkalaš sámegielaid fága- ja resursaguovddáža organisašuvdnahámi árvvoštallan válbmanii miessemánu 8. beaivve. Bargojoavku árvvoštalai oktiibuot birrasii 10 iešguđetlágan organisašuvdnamálle ja gávnnahii ahte organisašuvdnamállet: Sámediggi bargolágideaddjin Norggas ja hálddašanorgána sierra fápmudusaiguin Norggas ollašuhttet buoremusat organisašuvdnaeavttuid.
        </p>
        <p>
            Sámi Giellagáldu lea Sámi Parlamentáralaš Ráđi (SPR) vuollásaš davviriikkalaš sámi giellaovttasbargoorgána. Sámediggi oaivvilda NÄS -bargojoavkku raportta duddjot nana vuođu Sámi Giellagáldu buorre ja beaktilis organiseremii. Sámedikki dievasčoahkkin gieđahalai Sámi Giellagáldu organiseremii guoski ášši geassemánus. Dievasčoahkkin fápmudii SPR dievasčoahkkima ođđasisorganiseret Sámi Giellagáldu doaimmaid, ja válljet Sámi Giellagáldu boahttevaš bistevaš organisašuvdnamálle. Ruoŧa ja Suoma sámedikkiid dievasčoahkkimat mearridedje seamma láhkai.
        </p>
        <p>
            Sámi Giellagáldu organiseren ovddiduvvui ovttas Ruoŧa ja Suoma sámedikkiin SPR dievasčoahkkimii. SPR dievasčoahkkin gávnnahii čakčamánus, ahte Sámediggi bargolágideaddjin Norggas –organisašuvdnamálle sihkkarastá buoremusat Sámi Giellagáldu beaktilis doaimma. SPR válljii dán organisašuvdnamálle Sámi Giellagáldu boahttevaš organisašuvdnamállen. SPR dievasčoahkkin mearridii joatkit davviriikkalaš giellaovttasbarggu ođđasis organiseremiin ja bivddii Norgga Sámedikki doaibmat bargolágideaddjin nu ahte Sámi Giellagáldu ásahuvvo bistevaš orgánan Norgga Sámedikki oktavuhtii. SPR dievasčoahkkin ávžžuhii maid sámedikkiid čuovvulit dán mearrádusa ja bidjat johtui dárbbašlaš doaimmaid, vai Sámi Giellagáldu sáhttá ásahuvvot bistevaš sámegielaid normerenorgánan jagi 2020 áigge seammás go Sámi Giellagáldu doaimmat jotkojuvvojit jagi 2020 áigge dálá hámis. Sámediggi lea čuovvulan SPR mearrádusa ja bidjan johtui siskkáldas bargojoavkku man bargun lea bargat viidásit Sámi Giellagáldu organiseremiin jagi 2020 áigge. Seammás ovttasbargu dán áššis joatkašuvvá Ruoŧa ja Suoma sámedikkiiguin. Sámedikkit galget earret eará ovttas hábmet Sámi Giellagáldui njuolggadusaid.
        </p>
        <p type="title">
            Normeren ja giellarávvendoaibma
        </p>
        <p>
            Sámi Giellagáldu lea bajimuš normerenorgána sámegielaid fágalaš gažaldagain. Dat doaibmá Norggas, Ruoŧas ja Suomas. Orgána bargun lea ođđa terminologiija ja čállingiela norpmaid normeren, ja giellagáhtten. Sámediggi atná dán barggu giellageavaheami lasiheami ja giellaovddideami geađgejuolgin. Ođđa tearpmat leat sámegiela geavaheami eaktun beaivválaš hállangielas, čálalaš gielas, mediain, sosiálamediain ja buot eará giellageavahanarenain.
        </p>
        <p>
            Sámi Giellagáldu ovttasbargá Divvumiin máŋgga suorggis, dego ovdamearkan digitála sátnebáŋkkuin www.satni.org. Sámi Giellagáldu lea ovttas Divvumiin ja Giellateknoin lasihan dán jagi oktiibuot birrasii 11500 ovdalis normerejuvvon davvi-, julev- ja lullisámegiela tearpma TearbmaWiki -reidui. Buot tearpmat leat almmuhuvvon maiddái digitála sátnebáŋkkus http://satni.org gos dat leat álkit giellageavaheddjiid olámuttos. Digitála sátnebáŋku viežžá oktii jándoris automáhtalaččat buot normerejuvvon tearpmaid TearbmaWiki -reaiddus. Divvun ráhkada digitála giellaovddidanreaidduid Sámi Giellagáldu normeremiid vuođul. Ođđa tearpmat ja normeremat cigget gillii Divvuna ráhkadan reaidduid, dego stávendárkkástusa ja grammatihkkadárkkástusa bokte. Dáid vehkiin šaddá álkit čállit sámegillii, ja dát lasiha sámegielaid geavaheapmi.
        </p>
        <p>
            Sámi Parlamentáralaš ráđi stivra nammadii lahtuid ja várrelahtuid Sámi Giellagáldu giellajuhkosiidda mat vástidit sámegielaid normeremis. Dáid giellajuhkosiid mandáhta lea fámus jagi 2019 lohppii. Sámediggi nammadii Norgga beale ovddasteddjiid lulli-, julev- ja davvisámegiela giellajuhkosiidda, ja bihtánsámegiela bargolávdegoddái. Bihtánsámegiela čállinvuohki normerejuvvui borgemánu 20. beaivve. Čállinvuohki lea almmuhuvvon Sámi Giellagáldu neahttasiidduin http://giella.org .
        </p>
        <p>
            Sámedikkit leat ovttas vástidan Sámi Giellagáldu doaimmaid ruhtadeamis. Davviriikkalaš sámi giellaovttasbarggu lea jođihan Suoma Sámediggi. Sámi Giellagáldu doaimmat lea dán jagi čađahuvvon gáržžiduvvon hámis uhcit bargoveagain ja uhcit ekonomalaš resurssaiguin sámedikkiid gaskasaš ovttasbargun. Dát lea čuohcan normerenbargui ja ájihan normerenproseassaid go giellajuhkosat eai leat sáhttán čoahkkanit nu dávjá go livččii dárbu. Davvisámegiela giellajuogus čoahkkanii golbmii ja normerii oktiibuot 310 ođđa tearpma davvisámegillii. Julevsámegiela giellajuogus čoahkkanii guktii ja normerii oktiibuot 105 ođđa tearpma julevsámegillii. Lullisámegiela giellajuogus čoahkkanii maid guktii ja normerii oktiibuot 209 ođđa tearpma lullisámegillii. Ođđa tearpmat leat almmuhuvvon Sámi Giellagáldu neahttasiidduin http://giella.org , Sámi Giellagáldu TearbmaWikis, ja digitála sátnebáŋkkus http://satni.org .
        </p>
        <p>
            Sámi Giellagáldu lea rávven giellageavaheddjiid iešguđetlágan giellagažaldagain ja vástidan dán jagi birrasii 1000 gažaldahkii mat gusket lulli-, julev- ja davvisámegiela geavaheapmái. Sámi Giellagáldu lea juohkán dieđuid doaimmaidis birra earret eará guovvamánus Sámedikki giellakonfereanssas Romssas, Sámi álbmotbeaivvedoaluin Anáris ja Johkamohki márkaniin, Sámedikki 30-jagi ávvudeami oktavuođas Diehtosiiddas, Guovdageainnus. Sámi Giellagáldu lea logaldallan joatkkaskuvlaohppiide Sámi Giellagáldu birra, čájehan teknihkalaš reaidduid mat leat ávkkálaččat giellabargguin, ja rávven makkár gielladoaimmaid studeanttat sáhttet čađahit álgoálbmotgiellajagi (IYIL2019) giellavahkku oktavuođas.
        </p>
        <p type="title">
            Riikkaidgaskasaš álgoálbmotgielaid jahki 2019 - prošeakta
        </p>
        <p>
            Riikkaidgaskasaš eamiálbmotgielaid jahki álggahuvvui ođđajagimánus almmolaš doaluiguin UNESCO:s Parisas ja guovvamánus ON:s New Yorkas. Sámediggepresideanta lea eamiálbmotgiellajagi stivrenjoavkku mieljođiheaddji ja árktalaš guovllu ovddasteaddji. Giellateknologiija ja giellaovttasbargu riikkarájáid rastá leat árktalaš guovllu deháleamos áŋgiruššansuorggit giellajagi oktavuođas.
        </p>
        <p>
            Dán jagi Álgoálbmotáššiid Bistevaš Forumis (UNPFI) New Yorkas cuoŋománus lei okta váldofáttáin Álgoálbmotgielaid riikkaidgaskasaš jahki. Sámedikki presideanta Aili Keskitalos ledje máŋga sáhkavuoru forumis ja son deattuhii earret eará man deaŧalaš giellateknologiija lea álgoálbmotgielaid ovddideamis ja ahte teknologiijalaš gaska lea áittan álgoálbmotgielaide. Digaštallamis giellajagi birra UNPFII:s lei stuorra ovttamielalašvuohta das ahte ii leat doarvái čalmmustahttit álgoálbmotgielaid dušše ovtta jagi.
        </p>
        <p>
            Sámediggi lágidii, ovttas Gielda- ja ođasmahttindepartemeanttain, Romss universitehtain, Divvuniin ja Giellateknoin, oalgedáhpáhusa UNPFII oktavuođas, mii gohčoduvvui «Is it possible to create technical tools for indigenous languages?». Oalgedáhpáhusas ledje sullii 50 oassálasti iešguđet álgoálbmotguovlluin geat besse oaidnit mo mii bargat giellateknologiijain sámegielaid ja eará álgoálbmotgielaid várás, ja guđe vejolašvuođat dat gávdnojit.
        </p>
        <p>
            Sámediggepresideanta searvvai Davvi-Amerihká ja Árktalaš regionálacoahkkimii ON riikkaidgaskasaš álgoálbmotgielaid jagi (IYIL) oktavuođas, mii lágiduvvui Kanadas. Ulbmil regionálačoahkkimiin lei hábmet dán guovllu loahppačállosa IYIL oktavuođas, mii maid šaddá oassin barggus hábmet máilmmiviidosaš strategiijaid giellajagi loahpas. Dalle maid lágiduvvui álgoálbmot giellakonferánsa, “HELISET TŦE SḰÁL – “Let the Languages Live”, gos sámediggepresideanta searvvai lávdedigaštallamii.
        </p>
        <p>
            Juovlamánu 18. b. 2019 mearridii UNGA, jahkásaš resolušuvnnas álgoálbmogiid vuoigatvuođaid birra, IYIL2019 loahppadokumeantta, masa maid váldojuvvui mielde ahte galgá lágiduvvot álgoálbmotgielaid riikkaidgaskasaš logijahki, áigodagas 2022-2032.
        </p>
        <p>
            Juovlamánu álggogeahčen lágiduvvui giellateknologiijakonferánsa LT4All UNESCO:s i Pariissas. Konferánsii serve teknologalaš čovdosiid lágideaddjit ja máŋgga álgoálbmotgiela ovddasteaddjit. Sámedikki presideanta Aili Keskitalo doalai sáhkavuorru giellateknologiijakonferánssas LT4All.
        </p>
        <p type="title">
            "Váibmogiella" čuovvuleapmi
        </p>
        <p type="title">
            Áŋgiruššansuorggi mihttu
        </p>
        <list>
            <p type="listitem">
                Sihkkarastit ja ovddidit sámi gielaid boahtteáiggi
            </p>
        </list>
        <p type="title">
            Čoahkketabealla - Váibmogiella
        </p>
        <p type="title">
            Giellalokten - prošeakta
        </p>
        <p>
            Sámedikki Váibmogiela čuovvuleamis leat golbma buohtalas proseassa. Sámediggi ja ráđđehus leat bargamin láhkarievdadusevttohusa čuovvulemiin. Bargu hábmemiin láhkaproposišuvnna oktan dieđáhusosiin álggahuvvui loahpageahčen jagi 2018 juo.
        </p>
        <p type="title">
            Láhkaproposišuvdna oktan dieđáhusosiin
        </p>
        <p>
            Sámediggi lea hábmen iežas vuordámušaid iešguđet fágadepartemeanttaide Váibmogiela čuovvuleamis. Dat sáddejuvvui iešguđet departemeanttaide geassemánus 2019. 2019:s leat leamaš konsultašuvnnat Gielda- ja ođasmahttindepartemeanttain ja Justiisa- ja gearggusvuođadepartemeanttain Váibmogiela evttohusaid birra.
        </p>
        <p>
            Láhkaproposišuvdna oktan dieđáhusosiin galggai plána mielde ovddiduvvot Sámedikki dievasčoahkkimii loahpageahčen 2019. Ráđđehus álgo áigeplána bargui rievdaduvvui, ja mielddisbuvttii ahte láhkaproposišuvdna ii meannuduvvo Sámedikki dievasčoahkkimis ovdal 2020. Maŋŋá álgo áigeplána galge čađahuvvot álgokonsultašuvnnat eará departemeanttaiguin jagi 2020 vuosttaš jahkebealis.
        </p>
        <p>
            Láhkaproposišuvdna okta dieđáhusosiin galggai rievtti mielde ovdanbidjot Sámedikki dievasčoahkkimii loahpageahčen 2019. Dađi bahábut rievddai ráđđehus áigeplána, ja dat váikkuha ahte Sámedikki dievasčoahkkin áramusat beassat meannudit ášši 2020:is. Sámediggi lea gulahallan Gieldda ja ođasmahttindepartemeanttain áigeplána birra, ja lea máŋgii cuiggodan man dehálaš lea ovdánit váibmogiela čuovvulan bargguin. 2019:is livčče galgan álgokonsultašuvnnat fágadepartemeanttaiguin, muhto jáhkkimis šaddet 2020 álgobeliid konsultašuvnnat Kulturdepartemeanttain, Mánáid ja bearašdepartemeanttain ja Dearvvašvuođa- ja fuolahusdepartemeanttain.
        </p>
        <p type="title">
            Ođđa Norgga giellaláhka
        </p>
        <p>
            Kulturdepartemeanta lea hábmemin ođđa ollislaš giellalága. Láhkaproposišuvdna galgá ovddiduvvot Stuorradiggái oktanaga ođđa gielladieđáhusain. Giellaláhkaevttohus lei sáddejuvvon viiddes gulaskuddamii, gulaskuddanáigemeriin skábmamánnu 2019.
        </p>
        <p>
            Vaikke vel ođđa giellaláhka ii rievdadivččii ge sámegielaid stáhtusa dahje gielaid rievttálaš dili, de lea lágas dattetge stuorra mearkkašupmi, go lágas nannejuvvo ahte sámegielat leat álgoálbmotgielat. Doaba álgoálbmotgiella ii leat ovdal geavahuvvon lágain, ja danne lea hui buorre go ođđa giellalágas nannejuvvo ahte sámegielat leat álgoálbmotgielat.
        </p>
        <p>
            Sámediggi lea viidáseappot čujuhan gulaskuddanvástádusastis dan váilivuhtii ođđa giellalága ulbmilparagráfas ahte vealahuvvo gaskal dárogiela ja sámegielaid. Sámediggi oaivvilda ahte ulbmilparagráfas berre čuožžut ahte almmolaš orgánain lea erenoamáš ovddasvástádus das ahte geavahit, ovddidit ja nannet dárogiela ja sámegielaid. Nu mo láhkaevttohusas lea evttohuvvon, de galgá almmolaš orgánain leat ovddasvástádus das ahte gáhttet ja ovddidit sámegielaid, seamma láhkai go almmolaš orgánat galget gáhttet ja ovddidit kvena, románi ja romanes gielaid ja dárogiela mearkagiela. Sámediggi oaivvilda ahte dat prinsihppa ahte dárogiella ja sámegielat leat ovttaárvosaš gielat, berre boahtit ovdan ulbmilparagráfas, ja ahte almmolaš orgánat galget geavahit, ovddidit ja nannet sámegielaid seamma láhkai go dárogiela ge.
        </p>
        <p>
            Láhkaevttohusas galgá nannejuvvot ahte giellaráđis galgá leat rávvengeatnegasvuohta almmolašvuođa ektui go guoská sámegillii. Giellaráđi rávvengeatnegasvuođa nannema ulbmil lea čielggasmahttit ahte giellaráđis stáhta hálddašanorgánas giellagažaldagain, lea maiddái ovddasvástádus das ahte ovddidit sámegielaid oassin ollislaš giellapolitihkas. Sámediggi lea duhtavaš dainna ahte giellaráđi rávvengeatnegasvuohta nannejuvvo dáinna lágiin, ja doaivu ahte leat mielde váikkuheamen ahte almmolaš orgánat šadden eanet diehtomielalažžan iežaset rollas ja ovddasvástádusas sámegielaid ovddideamis.
        </p>
        <p type="title">
            Riikkaidgaskasa álgoálbmotgiellajahki ja Giellalokten
        </p>
        <p>
            Go 2019 lei Riikkaidgaskasaš álgoálbmotjahki, de ii lean sahtedohko ahte Sámediggi juovlamánus 2018 mearridii strategiijaid sámegielaid várás – Giellalokten.
        </p>
        <p>
            Oktanaga láhkaproposišuvdnabargguin lea Sámediggi čuovvulan Váibmogiela evttohusaid strategiijadokumeanttastis Giellalokten. Giellalokten lea Sámedikki ollislaš áŋgiruššan sámegielaiguin, ja dasa gullet máŋga doaibmabiju, sihke vižžojuvvon Váibmogielas muhto maiddái ollu eará doaibmabijut mat gullet lunddolaččat oktii daidda doaibmabijuide maid giellalávdegoddi lea evttohan Váibmogielas.
        </p>
        <p>
            Sámedikki višuvdna sámegielaid várás lea ahte sámegielat leat lunddolaš, servodatguoddi ja ealli gielat. Sámegielat galget leat lunddolaš oassi servodagas ja ahte buohkat galget beassat gullat, oaidnit ja geavahit sámegielaid buot servodatsurggiin. Dakkár mihtu juksamii dárbbašuvvo guhkesáigásaš áŋgiruššan sámegielaiguin, ja áigumuš lea geavahit máŋga jagi giellaloktema čađaheapmái. Strategiijat leat viidát, ja čájehit Sámedikki ollislaš surggiidrasttideaddji giellapolitihka boahttevaš jagiide. Giellalokten sisttisdoallá máŋga konkrehta doaibmabiju iešguđet servodatsurggiide, ja maiddái iešguđet servodatsurggiid iešguđet dásiide.
        </p>
        <p>
            Sámedikki virggálaš čalmmusteapmi Sámedikki bargui Riikkaidgaskasaš álgoálbmotgiellajagiin ja Giellaloktemiin lei sámi giellakonferánsa Romssas. Konferánsii bohte sullii 400 oassálasti iešguđet osiin Sámis, ja maiddái Ruonáeatnamis. Konferánsa dulkojuvvui lulli-, julev- ja davvisámegillii, ja buot sámegielat geavahuvvojedje sárdnestuolus. Konferánsa rávdnjejuvvui, ja olahii gehččiidolahusa Sámedikki rávdnjenfálaldagas.
        </p>
        <p type="title">
            Sámi giellavahkku
        </p>
        <p>
            2019:s lea Sámediggi čuovvulat máŋga Giellaloktema doaibmabiju. Sámi giellavahkku lei deaŧalaš doaibmabiju mii lihkostuvai bures, ja ollu doaimmaheaddjit ledje sámi giellavahkus mielde čalmmustahttimin sámegielaid servodagas.
        </p>
        <p>
            Sihke báikkálaš lágideamit ja lágideamit sosiála mediain čađahuvvojedje. Gonagasviessu, Stuorradikki, ráđđehus ja dakkár ásahusat go Sámi allaskuvla, sámi joatkkaskuvllat, Sámi lohkanguovddáš,Finnmárkkuopmodat, ON gulahallandoaibma, Redd Barna, NRK Super leat muhtun dain doaimmaheddjiin mat ledje mielde čalmmustahttimin sámi giellavahku.
        </p>
        <p>
            Gonagaslaš Majestehta Gonagas galledii Kárášjoga 24.10, earret eará galledii Kárášjoga vuođđoskuvlla gos beasai gullat skuvlla barggu birra giellavahkuin ja sin ohppiidbarggu birra. Gonagas oassálasttii dasto lágideapmái Niitohárjjis gos son earret eará geigii Giellaloktema giellabálkkašumi.
        </p>
        <p>
            Sámediggi lea ráhkadan guokte applikašuvnna. «Saemesth!» lea dan bivnnuhis giellagiehtagirjjáža vuođul ráhkaduvvon applikašuvdna nuoraid várás, mii ráhkaduvvui giellakampánnja “Sámás muinna” oktavuođas. Applikašuvdna lea lullisámegillii, julevsámegillii ja davvisámegillii. Ulbmilin lea ahte applikašuvdna galgá oažžut jietnafiillaid, ja mii bargat dainna ahte dan galgá sáhttit viežžat maiddái olggobealde Norgga. Nubbi applikašuvdna «10/20 bàgo» lea jurddašuvvon buot riikka mánáidgárddiide ja vuođđoskuvllaide. Ulbmilin lea ahte buot mánát riikka vuođđoskuvllain ja mánáidgárddiin galget oahppat moadde sámi sámegillii. Applikašuvnnat leat lullisámegillii, julevsámegillii ja davvisámegillii, ja dain leat sihke govva- ja jietnafiillat. Applikašuvnnaid oktavuođas ráhkaduvvojedje maiddái plakáhtat daid seamma sániiguin. Plakáhtat juogaduvvojedje mánáidgárddiide ja vuođđoskuvllaide miehtá riikka. Sámediggi vásihii stuorra beroštumi plakáhtaide, ja ain bohtet diŋgojumit daidda.
        </p>
        <p>
            Okta Giellaloktema doaibmabijuin lei ásahit sierra giellabálkkašumi dáid ásahusaid ja doaimmaheddjiid várás geat leat mielde oainnusin dahkamin sámegielaid báikkálaččat ja nationálalaččat. Sámediggi ávžžuhii olbmuid árvalit evttohasaid giellaloktema giellabálkkašupmái, ja 24 evttohusa bohte. Giellaloktenbálkkašumi vuoitin lei “Snaepmie” maid Anne Marja Guttorm Graven lei ráhkadan. Vuoiti lea ovddidan sámegielaid beaivválaš giellan sihke njálmmálaččat ja čálalaččat ollu olbmuid várás, ja erenoamážit nuoraid várás. Vuoitis leat čuovvuleaddjit/geavaheaddjit miehtá Sámi ja buot agiin. Das oažžu iešguđetlágan dieđuid sámegillii juohke beaivvi, ii ge dušše davvisámegillii, muhto maiddái eará sámegielaide. Vuoiti lea veahkehan ollugiid duostat geavahit sámegiela, maiddái almmolaš oktavuođas.
        </p>
        <p>
            Sámediggi lea ovttas NRK Sápmi:in almmuhan juoigangilvvu, man ulbmil lea ráhkadit sierra luođi sámegielaide, Giellaloktema luohti. Bohte 12 evttohusa, ja vuoitin lei Jan Ole Hermansen Mázes eret.
        </p>
        <p>
            Sámediggi lea hui duhtavaš báikkálaš álggahemiiguin ja lágidemiiguin giellavahku oktavuođas. Dát lea vuosttaš geardde go lea váldojuvvon álgga dákkár vahkkui, ja giellavahkku oaččui buori mediafuomášumi ja ollugat oassálaste.
        </p>
        <p type="title">
            Ođđa giellaguovlu - prošeakta
        </p>
        <p>
            Sámediggeráđđi lea áššis SR 142/19 sirdán ruđa Ođđa giellaguovlu prošeavttas bušeahttafápmudusa vuođul, nu ahte disponerensupmi lei 500 000 ru.
        </p>
        <p>
            Sámedikkis lei fálaldatgilvu guorahallat ođđa doarjjamodealla ođđa sámi giellaguovllu várás. Bargu lea oassin čuovvulit Sámedikki dievasčoahkkinmearrádusa áššis 053/18. Sámediggi attii barggu Visjona AS fitnodahkii guorahallat ođđa doarjjamodealla mii heive ođđa giellaguovllu ortnegii (Sámedikki dievasčoahkkinášši 053/18 Sámi giellaguovlu). Visjona AS lea buktán loahpparaportta ja sámediggeráđđi galgá čuovvulit dán ášši.
        </p>
        <p type="title">
            Vuoigatvuođat sámi giellateknologiijii
        </p>
        <p>
            Sámediggi ja Norgga árktalaš universitehta, UiT, leat álggahan barggu hábmet eaiggátvuođašiehtadusa mii guoská sámi giellateknologiijii. Šiehtadus mudde dahkkivuoigatvuođa, eaiggáduššama ja liseanssa bargguide mat leat čadnojuvvon sámi giellateknologiijii UiT:s. Sámedikki bealis lea sámediggedirektevra Rune Fjellheim vuolláičállán šiehtadusa.
        </p>
        <p type="title">
            Sámás Muinna
        </p>
        <p>
            Norggabeale Sámediggi lea geigen giellakampánnja Sámás Muinna suomabeale Sámediggái. Sámediggepresideanta geigii almmolaččat Sámás Muinna kampánnja suomabeale Sámediggái doaluin Čeavetjávrris.
        </p>
        <p type="title">
            Sámedikki báikenammabálvalus
        </p>
        <p>
            Sámedikki báikenammabálvalusas leat fágalaš konsuleanttat geat fágalaččat rávvejit báikenamaid geavaheami hárrái. 2 konsuleantta rávvejit davvisámi, 1 konsuleanta rávve julevsámi ja 2 konsuleantta fas lullisámi báikenamaid birra. Báikenammabálvalus lea dán jagi sádden sihke álgorávvemiid ja loahpalaš rávvemiid luonddunamaide, gilinamaide, tuneallanamaide, čujuhusnamaide, álbmotmehciid namaide, vázzinbálgáid namaide, suohkannamaide ja fylkasuohkannamaide. Sámediggi lea maiddái veahkehan álbmotmehciid sámi báikenamaiguin ja diehtojuohkimiin. Rávvemat leat miehtá Sámi ja buot golmma sámegillii. Sámi báikenamat boktet olu beroštumi olbmuid ja báikegottiid gaskkas, ja dávjá šaddet sámi báikenamat maiddái mediaáššin.
        </p>
        <p>
            Sámedikki báikenammanevvohat vástida báikenammagažaldagaid birra mediai ja eará berošteddjiide.
        </p>
        <p>
            Kulturdepartemeanta dohkkehii Norgga ođđa báikenammalága – Lov om stadnamn – mii gustogođii 01.07.2019. Sámediggi lei mielde láhkabarggus ja sáddii gulaskuddancealkámuša ođđa láhkii. Dan oktavuođas lea Sámediggi hábmen rávagirjji davvisámi báikenamaid čállimii mas čilge lága ja láhkaásahusa doahpagiid, ja mot davvisámi báikenamaid galgá ja berre čállit iešguđetge guovlluin. Nammarávagirji galgá sáddejuvvot gulaskuddamii sámi fágabirrasii, ja galgá doaibmat vuođđun Sámedikki báikenammabarggus lassin báikenammaláhkii ja láhkaásahussii. Maiddái julev- ja lullisámi báikenamaide galgá hábmejuvvot rávagirji.
        </p>
        <p>
            Sámediggi lágidii dán jagi ovttas Sámi allaskuvllain NORNA 49. Nammasymposia Guovdageainnus, oassin Sámedikki riikkaidgaskasaš álgoálbmotgiellajagi čalmmusteamis. Sámedikkis ledje maiddái logaldallat symposias. Dasa lassin lea Sámediggi logaldallan sámi báikenamaid ja sámi báikenamaid barggu birra iešguđetge seminárain ja čoahkkimiin. Sámediggi maiddái juohká dieđuid olbmuide, ásahusaide, servviide ja earáide sámi báikenamaid birra, nammabarggu birra ja báikenammalága birra.
        </p>
        <p>
            Ubmisámegiela čállingiella normerejuvvui 2016:s ja bihtánsámegiella fas 2019:s. Dat gielat eai leat fátmmastuvvon báikenammalága láhkaásahussii. Sámedikki báikenammanevvohat lea váldán oktavuođa Kulturdepartemeanttain ja evttohan davvi-, julev-, lulli- ja nuortalašgielaide lassin báikenammalága láhkaásahussii lasihit maiddái bihtán- ja ubmisámegiela. Seamma reivves lea báikenammanevvohat maiddái nevvon guđiin guovlluin guđege giella berrešii geavahuvvot báikenamain.
        </p>
        <p>
            Sámedikki nammanevvohat lea rávven Gieldda- ja ođasmahttindepartemeantta Norgga almmolaš sámi nama geavaheamis. Almmolaš sámi namain oaivvilduvvo dán oktavuođas namat lulli-, julev- ja davvisámegillii. Nammanevvohat evttohii earret eará ahte sámi namma berre galbejuvvot riikkarájiid alde sámi guovlluin.
        </p>
        <p type="title">
            Máhttu
        </p>
        <p type="title">
            Servodatmihttu:
        </p>
        <list>
            <p type="listitem">
                Sámi servodagas lea máhttu, gelbbolašvuohta ja gálggat mat adnojit vai bastá sihkkarastit ja ovddidit gielas, kultuvrras ja servodateallimis.
            </p>
        </list>
        <p>
            Sámi servodaga ovddideapmi min árvvuid vuođul gielalaččat ja kultuvrralaččat, eaktuda ahte sámi mánáidgárde- ja vuođđoskuvlafálaldagas lea alla kvalitehta. Sámediggi mearridii ođđa sámediggedieđáhusa sámi mánáidgárdefálaldaga birra ja Sámedikki doaibmaplána sámi mánáidgárdefálaldahkii.
        </p>
        <p type="title">
            Máhtu váikkuhangaskaoamit
        </p>
        <p type="title">
            Máhtu áŋgiruššansuorggit
        </p>
        <p type="title">
            Juolluduvvon doarjagiid vealgi 31.12.2019 - mánáidgárdi
        </p>
        <p type="title">
            Juolluduvvon doarjagiid vealgi 31.12.2019 - oahpponeavvut
        </p>
        <p type="title">
            Sámi mánáidgárdefálaldaga sisdoallu
        </p>
        <p type="title">
            Áŋgiruššaánsuorggi mihttomearri:
        </p>
        <list>
            <p type="listitem">
                Sámi mánáin lea mánáidgárdefálaldat mas lea buorre kvalitehta ja mii lea huksejuvvon sámi árvvuid, sámi kultuvrra ja árbedieđu ala.
            </p>
        </list>
        <p type="title">
            Ođđa mánáidgárdepolitihkka mearriduvvon
        </p>
        <p>
            Sámediggi lea 2019:s dohkkehan ođđa Sámediggedieđáhusa sámi mánáidgárdefálaldaga birra ja Sámedikki doaibmaplána sámi mánáidgárdefálaldahkii 2019 - 2023. Dat galget leat vuođđun boahttevaš mánáidgárdepolitihkkii.
        </p>
        <p>
            Juksan dihtii Sámedikki mánáidgárdepolitihka váldomihtu, čalmmustahttojuvvojit golbma áŋgiruššansuorggi. Juohke áŋgiruššansuorggis leat sierra hástalusat, mihtut ja strategiijat mat galget leat vuođđun mánáidgárdepolitihkalaš bargui. Áŋgiruššansuorggit leat:
        </p>
        <p>
            1) sámegielat mánát dálá servodagas,
        </p>
        <p>
            2) árbediehtu ođđa áiggis
        </p>
        <p>
            3) máhttu ja gelbbolašvuohta ásahit boahtteáiggi sámi mánáidgárddiid.
        </p>
        <p type="title">
            Ođđa sámi mánáidgárdefálaldagat 2019
        </p>
        <p>
            2019:s ásahedje guokte ođđa suohkana sámi mánáidgárdefálaldaga. Álttás lea ásahuvvon sámi mánáidgárdi mii addá ollesárvosaš davvisámegielat mánáidgárdefálaldaga. Sámediggi oaidná ahte sámi váhnemiid dárbu Álttá suohkanis lea vuhtiiváldojuvvon. Romssa suohkan maid lea viiddidan iežas sámegielat mánáidgárdefálaldaga, dál ođđa suohkanlaš sámi ossodagain. Dáid ođđaásahemiid boađus lea ahte eanet mánát ožžot sámegielat fálaldaga. Dat lea erenoamáš buorre ja hui deaŧalaš sámi servodahkii, ja sámegielaid gáhttemii ja ovddideapmái.
        </p>
        <p type="title">
            Sámedikki oassálastin nationála proseassaide
        </p>
        <p>
            Sámediggi lea mielde bidjamin eavttuid mánáidgárdesuorgái, bijadettiin fuomášumi sámi mánáidgárdái. Sámediggi bidjá láidestusaid sámi mánáidgárdesuorgái buoremussan mánáidgárddiid sámi mánáide. Danne searvá Sámediggi eanaš nationála proseassaide ja máŋgga guoskevaš forumii, iešguđet dásis, oažžun dihtii oainnusin dakkár politihka mii galgá leat buoremussan sámi mánáide. Sámediggi lea oaidnán ahte Sámedikki oassálastin lea deaŧalaš ja ahte oassálastin sáhttá leat mearrideaddjin áššiid bohtosiidda go guoská sámi mánáide ja sámi mánáidgárddiide.
        </p>
        <p>
            Oassálastin nationála implementerenbargui mánáidgárddi sisdoalu rámmaplánain ja mánáidgárddiid bargamušaiguin (2017), ja erenoamážit implementerenbargui sámi mánáidgárddiin, lea čájehan Sámediggái ja min ovttasbargooasálaččaide man deaŧalaš gulahallan, oktasaš áddejupmi ja ovddidan- ja gealbudandárbbuid vuolggasadji lea sámi mánáidgárddiide ja eará mánáidgárddiide main lea sámi fálaldat. Sámedikkis leat stuorra vuordámušat dán buori ovttasbargui ovddasguvlui buot dásiin.
        </p>
        <p>
            Mánáidgárddi sisdoalu ja bargamušaid rámmaplána lea stivrendokumeanta buot Norgga mánáidgárddiide, maiddái sámi mánáidgárddiide ja eará mánáidgárddiide main leat sámi fálaldagat. Rámmaplána bidjá láidestusaid sámi mánáidgárddiid sisdollui, earret eará dainna lágiin ahte sámi mánáidgárddiin galgá jahkeplána vuođđuduvvot sámi jagiáigekaleandarii. Rámmaplána dadjá maiddái ahte jahkeplána galgá čájehit mo mánáidgárdi čatná pedagogalaš barggu jagi johtui ja rievdamiidda luonddus. Sámediggi lea bures duhtavaš rámmaplána sisdoaluin, ja lea 2019:s gulahallama bokte sámi mánáidgárddiiguin ožžon vástádusaid das mo sii vásihit dan ahte rámmaplána dattetge ii leat heivehuvvon sámi mánáidgárddiide stivrendokumeantan. Sámediggi lea ovttaoaivilis giellalávdegottiin das maid sii dadjet iežaset čielggadusas NAČ 2016:18 – Váibmogiella, ahte sámi mánáidgárddit lea deaŧaleamos eaŋkildoaibmabidju dasa ahte sihkkarastit, gáhttet ja ealáskahttit sámegielaid. Dainna duogážiin áigu Sámediggi váldit mánáidgárddiid vástádusaid mielde viidásat bargui go geahčada sámi mánáidgárddiid struktuvrralaš rámmaid, vai sii ožžot buriid rámmaid dakkár sámi sisdoalu ovddideapmái mii addá buori kvalitehta.
        </p>
        <p type="title">
            Sámi mánáidgárddiid ja sámi ossodagaid lohku
        </p>
        <p>
            2019:s ledje oktiibuot 22 sámi mánáidgárddi, main sullii 78 % ledje Finnmárkkus, vuollet 30 % Romssa fylkkas ja vuollel 3 % Nordlándda (2 julevsámi mánáidgárddi), Trøndelága (3 lullisámi mánáidgárddi) ja Oslo (1 sámi mánáidgárdi) fylkkain. Lassin sámi mánáidgárddiide addojuvvo ollesárvosaš sámegielfálaldat dáža mánáidgárddiid sámi ossodagain. 2019:s ledje 11 sámi ossodaga dáža mánáidgárddiin, main sullii 78 % leat Finnmárkkus ja Romssa fylkkas leat vuollel 30 %. Dasa lassin leat sámi mánáidgárddit Nordlánddas (2 julevsámi mánáidgárddi), Trøndelágas (3 lullisámi mánáidgárddi) ja Oslos (1 sámi mánáidgárdi).
        </p>
        <p type="title">
            Sámegielaid hálddašanguovllu mánáidgárddiid lohku
        </p>
        <p>
            Dan 23 sámi mánáidgárddis leat 18 sámi mánáidgárddi sámegielaid hálddašanguovllu gielddain. Dan 18 sámi mánáidgárddis lassin ledje maiddái golbma mánáidgárddi sámi ossodagain ja 8 mánáidgárddi main lei oahpahusfálaldat sámegielas. Oktiibuot addojuvvui sámi mánáidgárdefálaldat 29 mánáidgárddis sámegiela hálddašanguovllus.
        </p>
        <p type="title">
            Daid mánáid lohku geat ožžo sámi mánáidgárdefálaldaga 2019:s
        </p>
        <p>
            Sámediggi lea 2019:s registreren, doarjjahálddašeami bokte mánáidgárddiide, ahte oktiibuot 836 máná ožžo sámegielat mánáidgárdefálaldaga. Buot mánáin lea vuoigatvuohta mánáidgárdesadjái, ja Sámediggi diehtá ahte sáhttet leat eanet mánát go dát, geat ožžot sámegielat mánáidgárdefálaldaga mánáidgárddiin mii ii boađe ovdan doarjjaortnegiin. Doarjjaortnegat leat ohcanvuđot ortnegat ja mánáidgárddit ja mánáidgárdeeaiggádat válljejit ieža galget go ohcat doarjaga.
        </p>
        <p>
            836 mánás ožžo 539 máná sámi mánáidgárdefálaldaga sámegielaid hálddašanguovllus.
        </p>
        <p>
            Sámi mánáidgárdefálaldat sámegielaid hálddašanguovllus
        </p>
        <p>
            <em type="bold">
                Mánáidgárdefálaldat
            </em>
        </p>
        <p>
            <em type="bold">
                Mánáidgárdefálaldat
            </em>
        </p>
        <p>
            Davvisámi fálaldagat
        </p>
        <p>
            496
        </p>
        <p>
            Julevsámi fálaldagat
        </p>
        <p>
            18
        </p>
        <p>
            Lullisámi fálaldagat
        </p>
        <p>
            25
        </p>
        <p>
            Oktiibuot
        </p>
        <p>
            539
        </p>
        <p type="title">
            Vuoigatvuohta sámi mánáidgárdefálaldahkii ja lágat
        </p>
        <p>
            Dál biddjojuvvojit iešguđet gáibádusat mánáidgárddiide siskkabealde ja olggobealde sámegiela hálddašanguovllu. Gieldda ovddasvástádus das ahte láhčit mánáidgárdefálaldaga sámi mánáide, lea muddejuvvon mánáidgárdelága § 8 goalmmát lađđasis.
        </p>
        <p>
            Erohus lea ahte sámegiela hálddašanguovllu gielddain lea ovddasvástádus das ahte mánáidgárdefálaldat sámi mánáide vuođđuduvvo sámi gillii ja kultuvrii, ja ahte gielddat mat leat hálddašanguovllu olggobealde, mat gohčoduvvojit gielddat muđui, galget láhčit diliid dasa ahte sámi mánát sáhttet sihkkarastit ja ovddidit gielaset ja kultuvrraset. Dáid cealkámušaid sáhttá dulkot nu ahte gáibádusat gielddaide leat stuorát dahje uhcit dađi mielde leat go sii siskkabealde vai olggobealde sámegielaid hálddašanguovllu. Dakkár earru ii leat váikkuhanfámolaš, erenoamážit go ollu sámi bearrašat vásihit ahte ii leat álki fidnet kvalitatiiva buori sámi mánáidgárdefálaldaga mánáidasaset, vaikke vel sámi mánáin, álgoálbmotmánnán, leat sierra vuoigatvuođat mat bohtet ovdan ON konvenšuvnnas mánáid vuoigatvuođaid birra.
        </p>
        <p>
            Sámedikkis leat 2019:s ollu váhnemat jearran vuoigatvuođa birra sámi mánáidgárdefálaldahkii, erenoamážit sámi giellahálddašanguovlluid olggobealde. Sii háliidit dakkár sámegielat mánáidgárdefálaldaga mas sin mánát váldojuvvojit vuostá iežaset gillii, ja ahte sin guldalit ja áddejit. Váhnemiidda lea deaŧalaš ahte sin mánát besset leat ieža ja besset ovddidit iežaset sámi identitehta ja iežaset sámegiela. Das lea sáhka buori ja oadjebas psykososiála mánáidgárdebirrasis sámi mánáide. Sámi váhnemat leat maŋimus logijagis jearahan buriid ja oadjebas rámmaid mánáidasaset sámi mánáidgárddiin ja eará mánáidgárddiin main lea sámi fálaldat, vai mánát besset ovdánit harmoniijas iežaset birrasiin. Danne oaidná Sámediggi ahte áin lea dárbu áŋgiruššat doaibmabijuiguin mat lága bokte sihkkarastet sámi mánáide vuoigatvuođa sámegielat mánáidgárdesadjái, ja ahte gieldda geatnegasvuohta fállat sámegielat mánáidgárdefálaldaga gievrras giellamodealla vuođul, nannejuvvo mánáidgárdelága bokte. Sámediggi lea balus sámi mánáid mánáidgárdeárgabeaivvi sisdoalu geažil ja erenoamážit mánáid sámegielat ovdáneami geažil go mánná galgá válljet sámegiela vuosttašgiellan skuvllas.
        </p>
        <p type="title">
            Čoahkketabealla - sámi mánáidgárdefálaldaga sisdoallu
        </p>
        <p type="title">
            Doarjja sámi mánáidgárddiide ja mánáidgárddiide main lea sámi ossodat - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi mánáidgárddiin ja sámi ossodagain dáža mánáidgárddiin lea fálaldat mii lea huksejuvvon sámi giela ja kultuvrra ala.
            </p>
        </list>
        <p>
            32 sámi mánáidgárddi leat ožžon doarjaga. Sámi mánáidgárdefálaldaga oaidnit vuolábeale govvosis.
        </p>
        <p>
            Oktiibuot ožžo 836 máná sámi mánáidgárdefálaldaga 2019:s, dan ektui go 2018:s ožžo 78 eanet máná sámi mánáidgárdefálaldaga. Sivva dán njiedjamii lea ahte leat uhcit ohccit sámegieloahpahusortnegii. Dábálaš lea ahte mánáidlohku lassána dahje njiedjá veaháš, muhto dattetge leat mánáidlogut ja sámi mánáidgárddiid ja sámi ossodagaid lohku bisson oalle dássidit.
        </p>
        <p>
            Tabealla čájeha sámi mánáidgárddiid ja sámi ossodagaid loguid iešguđet jagiin:
        </p>
        <p>
            2019
        </p>
        <p>
            2018
        </p>
        <p>
            2017
        </p>
        <p>
            Sámi mánáidgárddit
        </p>
        <p>
            21
        </p>
        <p>
            21
        </p>
        <p>
            24
        </p>
        <p>
            Sámi ossodagat
        </p>
        <p>
            11
        </p>
        <p>
            11
        </p>
        <p>
            7
        </p>
        <p>
            Oktiibuot
        </p>
        <p>
            32
        </p>
        <p>
            32
        </p>
        <p>
            31
        </p>
        <p>
            Tabealla čájeha mánáidlogu sámi mánáidgárddiin ja sámi ossodagain iešguđet jagiin:
        </p>
        <p>
            2019
        </p>
        <p>
            2018
        </p>
        <p>
            2017
        </p>
        <p>
            Mánát sámi mánáidgárddiin ja sámi ossodagain
        </p>
        <p>
            696
        </p>
        <p>
            689
        </p>
        <p>
            716
        </p>
        <p>
            Mánát geat ožžo sámegieloahpahusfálaldaga
        </p>
        <p>
            140
        </p>
        <p>
            225
        </p>
        <p>
            130
        </p>
        <p>
            Mánát oktiibuot
        </p>
        <p>
            836
        </p>
        <p>
            914
        </p>
        <p>
            846
        </p>
        <p type="title">
            Sámi mánát ođđa searvelanjain - prošeakta
        </p>
        <p>
            Sámediggeráđđi lea áššis SR 142/19 sirdán ruđa prošeavttas bušeahttafápmudusa vuođul, nu ahte disponerensupmi lei 4 225 000 ru.
        </p>
        <p>
            Sámediggi lea NAČ 2016:18 - Váibmogiella doaibmabijuid čuovvoleamis álggahan prošeavtta Sámi mánát ođđa searvelanjain. Prošeakta bistá vihtta jagi ja lea álggahuvvan 2018:s. Dán jagi leat prošeavttas leamaš ollu doaimmat ja daid raporteren lea ovdanbuktojuvvon prošeavtta hámi vuođul.
        </p>
        <p>
            SáMOS prošeavtta váldoulbmil lea: Sámi filosofiija galgá leat vuođđun sámi mánáidgárddiid sisdollui, gos sámi árvvut, luonddufilosofiija, giella, kultuvra, jođiheapmi ja árbedieđut guddet pedagogalaš barggu.
        </p>
        <p>
            SáMOS, Sámi Mánát Ođđa Searvelanjain, prošeaktahápmi. Bargu jođihuvvo sápmelaš vuođđojurdagiin ulbmiliid ja bargovugiid ektui. Árranis lea beaiválaš jođiheapmi ja Njunuš lea stivrenjoavku, gii strategalaččat geahččá bearrái ovdáneapmi. Loaiddut leat bargogohččomušat čadnon áigeplánii. Sokkit leat bargojoavkkut oanit dahje guhkit áigái, dahje berošteaddjit mat gullet Loaidduid ulbmiliidda.
        </p>
        <p type="title">
            MIELGUOIMMIT JA DIEHTOJUOHKIN (Loaidu1)
        </p>
        <p type="title">
            Miehtasámi SáMOS
        </p>
        <p>
            SáMOS-prošeakta lea oassin Sámi parlamentáralaš ráđi doaibmaplánas oassin ja dan olis lea stuora vuordámuš ahte prošeakta šattašii miehtasámi prošeaktan. SáMOS-prošeakta lea 2019 gulahallan Suoma- ja Ruoŧabeale Sámedikkiiguin ja soahpan ahte sii ohcet Interreg prošeaktaruđaid, vai beasaše searvat prošeavtta ovddidanbargui. Sámediggi lea vuordime bohtosa ohcanproseassas Ruoŧa- ja Suomabeale Sámedikkiiguin.
        </p>
        <p>
            Ruoššabeale sámis lea maid mánáidgárdeprošeakta, Arctic Children. Preschool education and smooth transition to school, mii lea Árktalaš ráđi bokte. Árktalaš ráđđi lea ođastuhttime mánáidgárdeprošeavtta mii lea plánendásis leamaš juo 2017 rájes. Sámediggi ja SáMOS-prošeakta leat gulahallan Máhttodepartemeanttain, Olgoriikkadepartemeanttain ja Árktalaš ráđiin. Sámediggi lea cealkán ahte SáMOS-prošeakta sáhttá leat ságastallanguoibmin ja ráđđeaddin árktalaš prošektii ruoššabeale Sámis.
        </p>
        <p type="title">
            Diehtojuohkin ja oktavuođat ovttasbargoguimmiiguin
        </p>
        <p>
            SáMOSis leat leamašan deaivvadeamit, ráđđehallamat ja diehtojuohkimat viidát virgeolbmuide ja politihkalaš dásis e.e. mánáidgárdekonfereansan, Sámi Allaskuvllain ja ieža universitehtaiguin, sámeskuvla eiseválddiiguin ja sámedikkiiguin Ruoŧa ja Suoma bealde Sámis, máhttodepartemeanttain ja oahpahusdirektoráhtain. Áigumuš dán barggus lea leamašan čatnat oktavuođaid ja gávnnahit movt sáhttit ovttasbargat sámi mánáidgárddiid ovdánahttinbargguin báikkálaš- ja riikadásis.
        </p>
        <p type="title">
            Áigumuššiehtadus Sámi allaskuvllain
        </p>
        <p>
            Áigumuššiehtadus (Intensjonsavtale) gaskal Sámedikki/SáMOSa ja Sámi Allaskuvlla vuolláičállojuvvui njukčamánu 14.b. 2019. Ulbmil šiehtadusain lea ovddidit gelbbolašvuođa sámi mánáidgárddiide, ea. ea. čielggadit dutkandárbbuid, ovttasbargu rekrutteremii, semináraid ja konferánssaid lágidit ja rámmaplána implementeret prošeavtta mihttuid vuođul. Doaimmat mat leat biddjon johtui šiehtadusa olis leat:
        </p>
        <list>
            <p type="listitem">
                Čađahan njealje Árranságastallama (seminárat) miehtá sámiguovllu ohcan dihte árbevirolaš máhtu mánáidgárdepedagogihkas.
            </p>
            <p type="listitem">
                Dutkama čatnan Pilohtamánáidgárdeovdánahttimii.
            </p>
            <p type="listitem">
                Álggahanbargu dutkanfierpmádahkii ja dutkan sámi mánáidgárdepedagogihkas.
            </p>
            <p type="listitem">
                Aktasaš ovdánahttinbarggu gelbbolašvuođa loktemis mánáidgárdebargiide.
            </p>
        </list>
        <p type="title">
            SáMOS seahkat
        </p>
        <p>
            Oassin diehtojuohkinbarggus leat SáMOS profilerenávdnasat juhkkojuvvon sámi mánáidgárdemánáide. SáMOS seahkaid sisdoallu lea: guksi, buffa, šleđggonveastta, biebmolihtti, čáhcebohtal, lávlungirji ja SáMOS diehtojuohkingihpa. 2019 leat SáMOS seahkat sáddejuvvon 34 mánáidgárdái, oktiibuot 722 SáMOS seahka leat addojuvvon.
        </p>
        <p type="title">
            DIEHTOČOAGGIN MÁNÁIDGÁRDEOVDÁNEAPMÁI (Loaidu 2)
        </p>
        <p>
            SáMOS-prošeakta lea bargan vuđolaš diehtočohkkemiin ja kártemiin mii guoská áigeguovdilis dutkanbargguide, árbevirolaš máhttui ja sámi árbevirolaš bajásgeassimii. Dát čohkkejuvvon dieđut leat maid vuođđobargun ja álgun giehtagirjái mii galgá čilget mii sámi mánáidgárdepedagogihkka ja didaktihka lea.
        </p>
        <p type="title">
            Mánáidgárdekonferánsa miessemánu 9.-10.b. 2019
        </p>
        <p>
            Sámi filosofiija galgá leat vuođđun sámi mánaidgárddiid sisdoalus leai bajilčálus sámi mánáidgárdekonferánssas maid SáMOS doalai Oslos. Konferánssas ledje sullii 150 oasseváldi sihke norgga-, ruoŧa- ja suomabeale Sámis. SáMOS-prošeavtta áigumuš lea sámáidahttit mánáidgárddiid olles sámis, ja dakko bokte ovddidit sámi mánáidgárdepedagogihka ja didaktihka, sámi jurddašanvuogi vuođul. Okta ulbmil konferánssas lei digaštallat bargomálle mii vástida sámi jurddašanvuohkái iešguđet guovllus sámis, gos sámi árvvut, dekoloniseren ja iešstivrejupmi lea vuođđun.
        </p>
        <p>
            Konferánssas almmuhuvvui girji sámi bajásgeassima birra, UNNA OLBMOŽIID DIHTII. Loga eanet vuollelis kápihttal Pedágogalaš ávdnašat (Loaidu 5).
        </p>
        <p>
            Almmuhuvvui vel SáMOS-prošeavtta pilohtamánáidgárdeortnet, mii lea ortnet masá mánáidgárddit sáhttet ohcat searvat ovdánahttit ja sámáidahttit sámi mánaidgárddiid sisdoalu.
        </p>
        <p type="title">
            Árranságastallamat
        </p>
        <p>
            SáMOS lea lágiidan Árranságastallanráiddu gos dutkit ja árbečeahpit leat logaldallan árbevirolaš máhtu ja otná ovdáneami birra maid sáhttá mánáid bajásgeassimis geavahit. Árranságastallamat leat čađahuvvon dálvet ja giđđat Plássjes, Divttasvuonas ja Unjárggas ja čakčat Guovdageainnus. Bovdehuvvon oasseváldit oahppama ja ságastallamiid dihte ledje mánaidgárdejođiheaddjit ja bargit, eaiggádat ja maid ovddasteaddjit suohkaniin ja fylkkain. Dát ságastallamat leat maid vuođđun diehtočohkkemis sámi árbevirolaš bajásgeassinvugiid.
        </p>
        <p type="title">
            MÁNÁIDGÁRDEOVDANEAPMI (Loaidu 3)
        </p>
        <p type="title">
            Pilohtamánáidgárdekonseapta
        </p>
        <p>
            Pilohtamánáidgárdekonseapttas galgá mánáidgárdeovdáneapmi geahččaluvvot ja ovddiduvvot pedagogalaš barggus gos lea vuođđun sámi árvvut ja máhttu. Pilohtamánáidgárdeortnet almmuhuvvui mánaidgárdekonferánssas 2019 miessemánu. Ohcanáigemearri lei golggotmánu 15.beaivvi, ja bohte ovcci (9) ohcci. Pilohtamánáidgárddiid válljenbargu lea álggahuvvon juovlamánu 2019.
        </p>
        <p type="title">
            Gelbbolašvuođalokten ja dutkan pilohtamánáidgárddiin
        </p>
        <p>
            Aktasašbargu Sámi allaskuvllain mearkkaša ahte sierra gelbbolašvuođa lokten ja dutkanplána válbmen lea bidjon johtui. Ovdamearka dihte sierra oahppu mii lea oassi obbalaš pilohtamánáidgárddiid gelbbolašvuođa loktemii. Dutkan sierra dásiin bidjo johtui dáđi mielde, omd bachelor, master ja PHD čuovvoleapmi.
        </p>
        <p type="title">
            Dutkan prošeavtta aktavuođas
        </p>
        <p>
            Prošeakta bargá oažžut johtui dutkama doavttergráda dásis sámi mánáidgárdepedagogihka, sámi árvvuid ja árbevieruid vuođus. Dutkan galgá de čatnot pilohta mánáidgárddiide. Lea bargu biddjon johtui gávdnat vejolašvuođaid ruhtadit dákkár dutkama.
        </p>
        <p type="title">
            HÁBMET GELBBOLAŠVUOĐAOVDÁNAHTTIMA (Loaidu 4)
        </p>
        <p>
            Dán jagi lea álggahuvvon aktasašbargu Sámi allaskuvllain hábmet ja ovddidit oahpahusaid ja gelbbolašvuođa loktemiid mat gusket pilohtamánaidgárddiide ja maid sámi mánaidgárddiide ollislaččat. Aktasašbargu lea maid ásahuvvon fylkkaiguin gelbbolašvuođa strategiijaid ektui, omd. RSK, Strategiplan for kompetanseutvikling i skole og barnehage ja Rekomb, Regional ordning for kompetanseutvikling i barnehage.
        </p>
        <p type="title">
            PEDAGOGALAŠ ÁVDNASAT (Loaidu 5)
        </p>
        <p type="title">
            SáMOS ođđa girji – UNNA OLBMOŽIID DIHTII
        </p>
        <p>
            Girji lea sámi árbevirolaš sámi mánáidgárdepedagogihkka vuođul ráhkaduvvon ja almmuhuvvui Sámi mánaidgárdekonferánssas Oslos miessemánu 2019. Sámedikki presideanta Aili Keskitalo lea čállán ovdasáni. Girječállit leat Asta Mitkija Balto, Gudrun Kuhmunen, Anne Ingebjørg Eriksen ja Carina Sarri. Girji lea juhkkojuvvon juohke mánáidgárddi jođiheddjiide ja bargiide, ja maid sámi mánáidgárddeoahpaheaddjestudeantade. Muđui gávdno girji oastit ovttas.no ruovttusiiddus.
        </p>
        <p type="title">
            GIEVRRAS GIELLAMODEALLAT (Loaidu 7)
        </p>
        <p>
            SáMOS lea álggahan sierra giellajoavkku pilohtamánáidgárddiid aktavuođas gos galgá geahččaluvvot ja dutkojuvvot movt gievrras giellamodeallaid galgá implementeret sámi mánáidgárddiid doibmii. Jođiheaddji das lea Sámi Allaskuvlla gielladutki Jon Todal ja dasa lassin guokte giellaovdánahtti Stina Negga julevsámis ja Elin Fjellheim lullisámis.
        </p>
        <p type="title">
            Giellabargu mánáidgárddiin
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Mánát ohppet, nannejit ja ovddidit sámi gielaset mánáidgárddiin.
            </p>
        </list>
        <p>
            Sámediggi lea maŋimus jagiid oaidnán ahte sámi mánáidgárddit barget eanet diehtomielalaččat dainna ahte gáhttet, nannet ja ovddidit sámegielaid ja váldit giela ruovttoluotta doppe gos dat lea jávkan. Sámi servodagas leat stuorát vuordámušat mánáidgárddiid giellabargui. Dat lea maid boahtán ovdan Sámedikki gulahallamis sámi mánáidgárddiiguin 2019:s. Máŋga bures sajáiduvvan sámi mánáidgárddi leat bivdán veahki ja bagadusa das mo bargat giellaovddidemiin. Sámediggi vásiha stuorát dárbbu árvvoštallat mánáidgárddiid sámi giellabarggu rámmaid, ja dán barggu áigu Sámediggi vuoruhit SáMOS prošeavtta bokte.
        </p>
        <p type="title">
            Čoahkketabealla - giellabargu mánáidgárddiin
        </p>
        <p type="title">
            Doarjja sámi giellaoahpahussii - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Mánáidgárddit fállet sámi giellaoahpahusa.
            </p>
        </list>
        <p>
            Doarjja juolluduvvui sámi giellaoahpahussii dáža mánáidgárddiid mánáide, 26 mánáidgárdái 2019:s dan ektui go 33 mánáidgárdái 2018:s. Eatnašat leat Romssa suohkanis gos 95 máná mánáidgárddiin ožžot sámi giellaoahpahusa. Máŋga mánáidgárddi fállet sámi giellaoahpahusa sihke Finnmárkkus ja Nordlánddas. Tabealla čájeha sámi mánáidgárddiid ja sámi ossodagaid logu iešguđet jagiin:
        </p>
        <p>
            2019
        </p>
        <p>
            2018
        </p>
        <p>
            2017
        </p>
        <p>
            Mánáidgárddit main lea sámi giellaoahpahusfálaldat
        </p>
        <p>
            26
        </p>
        <p>
            33
        </p>
        <p>
            32
        </p>
        <p>
            Čájehuvvo dattetge ahte 2019:s ohce unnit mánáidgárddit doarjaga sámegieloahpahussii. Dasa sáhttet leat máŋga siva. Okta sivva sáhttá leat ahte riegádedje unnit mánát obbalaččat riikkas ja dat fas váikkuha mánáidgárdelohkui mat ohcet doarjaga sámegieloahpahussii. Mánáidgárdesuorggi aktevrrat eai dieđe nu olu sámegiela ja sámi kultuvrra birra mánáidgárddis, eai ge sámi mánáid vuoigatvuođaid birra oažžut sámegiela mánáidgárdefálaldaga. Mánáidgárddiin leat hástalusat gávdnat sámegiela resurssaid mánáidgárddiide, eai ge gávdno metodat sámegiela oahpahusa rámmaid várás dárogielat mánáidgárddiide.
        </p>
        <p>
            Mánáidgárddiid raporteremat čájehit maiddái ahte eai dušše dat mánát geain lea sámegiella ruovttugiellan, geat ožžot ávkki sámi giellaoahpahusfálaldagas, go mánáidgárddit eai háliit earuhit dárogielat ja sámegielat mánáid oahpahuslágidemiin. Danne fállojuvvo sámegieloahpahus buot mánáide mánáidgárddiin. Dat lea buorre go jurddaša ahte dalle besset buot mánát oahpásmuvvat sámevuhtii.
        </p>
        <p>
            Ortnet lea jurddašuvvon sámegieloahpahussii daidda sámi mánáide geat galget oahppat sámegiela mánáidgárddis. Sámediggi lea ožžon dieđuid ruovttoluotta mánáidgárddiin ahte sii jearahit gárvves giellareaidduid maid sii sáhttet geavahit. Dál eai gávdno dakkár dutkanvuđot ávdnasat maid sáhttá geavahit mánáidgárddiin, ja danne lea mánáidgárddiid duohken ráhkadit plána mii lea heivehuvvon ovttaskas mánnái. Dat mii mearrida giellaoahpahusa lihkostuvvama, lea dat ahte lea go mánáidgárdái čadnojuvvon sámegielat olmmoš gii sáhttá čađahit giellabarggu.
        </p>
        <p type="title">
            Doarjja prošeavttaide ja ovddidanbargui - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Buorre kvalitehta mánáidgárddiid sámi gielas ja kulturbarggus.
            </p>
        </list>
        <p>
            Báikkálaš ovddidanprošeavttat
        </p>
        <p>
            Giellalávgunprošeavttat
        </p>
        <p>
            Ođđa mánáidgárdefálaldagaid ásaheapmi
        </p>
        <p>
            2017
        </p>
        <p>
            6
        </p>
        <p>
            12
        </p>
        <p>
            1
        </p>
        <p>
            2018
        </p>
        <p>
            13
        </p>
        <p>
            4
        </p>
        <p>
            0
        </p>
        <p>
            2019
        </p>
        <p>
            7
        </p>
        <p>
            12
        </p>
        <p>
            2
        </p>
        <p>
            21 ovddidanprošeavtta ožžo doarjaga 2019:s. Tabealla čájeha ahte eanet giellalávgunprošeavttat álggahuvvojedje 2019:s go 2018:s. Sivvan dasa sáhttá leat ahte mánáidgárddit leat loahpahan ovdalis juolluduvvon prošeavttaid ja leat danne ožžon vejolašvuođa álggahit ođđa prošeavttaaid 2019:s.
        </p>
        <p>
            Seammás oaidnit ahte dán jagi ledje uhcit báikkálaš ovddidanprošeavttat go 2018.s. Dat čatnasa dasa ahte mánáidgárddit válljejit áŋgiruššat giellaovddidanprošeavttaiguin ja lea šaddan eanet diehtomielalaččat das. Buot prošeavttat deattuhit dan ahte nannet mánáidgárddi juohkebeaivválaš giela báikkálaš árbevirolaš sámi kultuvrra bokte. Doarjja lea maid addojuvvon guovtti prošektii main lea sáhka ásahit ođđa sámi mánáidgárdefálaldagaid.
        </p>
        <p type="title">
            Julevsámi giellatjehppe - njuolggodoarjja Árran mánnájgárddáj
        </p>
        <p>
            Njuolggodoarjja Árran mánáidgárdái manná julevsámi giellabargui mánáidgárddis, mas 16 máná ožžo julevsámi mánáidgárdefálaldaga 2019:s. Áigumuš ortnegiin lea ahte mánáidgárdi giellačeahpi bokte galgá nannet mánáidgárddi giellaovddidanbarggu. Raporta čájeha ahte mánáidgárddi mielas dat lea ávki, ja ahte giellačeahpi geavaheamis mánáidgárddis, leat gielalaš bohtosat. Mánáidgárdi lea vásihan ahte giellačeahppiortnet ii leat dušše plánejuvvon doaimmat, muhto seamma ollu rávesolbmo oassálastin spontána stoahkamii mánáid beroštusaid ja eavttuid vuođul. Mánáidgárdi raportere ahte sis leat muhtun “giellarievdan-mánát”, mat leat mánát geain lea dárogiella ruovttugiellan. Dáin mánáin leat iešguđetlágan giellavásáhusat julevsámegiela ektui. Danne deattuhuvvo sin giellabarggus giellagáhtten ja mánáid giellarievdan. Giellačeahppi lea ráhkadan muhtun ávdnasii giellabargui, muhto raporterejit ahte dárbbašuvvojit eanet pedagogalaš resurssat giellabargui.
        </p>
        <p type="title">
            Gelbbolašvuođa lokten mánáidgárddiin
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Mánáidgárdebargit leat sámegielagat, ja sis lea sámi kulturgelbbolašvuohta.
            </p>
        </list>
        <p>
            Mánáidgárddiid gelbbolašvuođaplána «Kompetanse for fremtidens barnehage - Revidert strategi for kompetanse og rekruttering 2018-2022" lea nationála strategiija man mihttu lea earret eará sihkkarastit ahte buot mánát ožžot mánáidgárdefálaldaga mas lea buorre kvalitehta, nannet ovttasbarggu gaskal mánáidgárddiid ja universitehta- allaskuvla-suorggi ja ahte gelbbolašvuođadoaibmabijuin galgá leat čatnaseapmi mánáidgárddiide. Sámediggi lea okta doaimmaheddjiin dán strategiijas. Sámedikki rolla lea leamaš oainnusmahttit ja oažžut ovdan sámi mánáidgárddiid gelbbolašvuođadárbbuid.
        </p>
        <p>
            Rámmaplánat addet láidestusaid dasa mo eaiggádat, jođiheaddji, mánáidgárdeoahpaheaddjit ja eará bargit galget bargat vai buot mánát galget oažžut mánáidgárdefálaldaga mas lea buorre kvalitehta. Danne mearkkaša kvalitehtalokten mánáidgárddiin ahte bargiid gelbbolašvuohta dađistaga loktejuvvo vai sihkkarastojuvvo ahte rámmaplánaid intenšuvnnat duohtandahkkojuvvojit.
        </p>
        <p>
            Sámi mánáidgárddiid kvalitehta lokten sorjá das ahte juohke bargi oažžu vejolašvuođa loktet iežas gelbbolašvuođa fágalaš searvevuođas. Okta hástalusain lea loktet gelbbolašvuođa mánáidgárdesuorggis suorggi dárbbu vuođul. Sámediggi háliida váikkuhit dasa ahte mánáidgárdeeaiggádat ja jođihangoddi čađahit oktasaš ovddidan- ja rievdadanproseassaid. Dát namuhuvvo nationála strategiijas «Kompetanse for fremtidens barnehage» (2018-2022).
        </p>
        <p>
            Sámediggi lea dán barggu bokte vásihan ahte buot dásit sámi mánáidgárddi oktavuođas dárbbašit áddejumi ja máhttovuođu sámi dilálašvuođaid, sámi mánáidgárddiid ja sámi mánáidgárdesuorggi birra. Sámi mánáidgárddit gullet nationála mánáidgárdesuorgái, ja mii oaidnit ahte ollu surggiin leat dat seamma gelbbolašvuođadárbbut. Erohussan leat sámi mánáidgárddiid gelbbolašvuođadárbu sámi giela, kultuvrra ja árbedieđu vuođul. Sámediggi áigu dan čalmmustahttit ovttasbarggus min ovttasbargoguimmiiguin ovddasguvlui.
        </p>
        <p type="title">
            Čoahkketabealla - gelbbolašvuođa lokten mánáidgárddiin
        </p>
        <p>
            Sámediggeráđđi lea áššis SR 142/19 sirdán ruđa mánáidgárdebargiid seminárii, bušeahttafápmudusa vuođul, nu ahte disponerensupmi lei 365 000.
        </p>
        <p>
            Oassin gelbbolašvuođaloktemii lea ahte várrejuvvot ruđat guovtti seminára lágideapmái mánáidgárdebargiid várás; seminára lullisámi mánáidgárddiid bargiid várás ja seminára daid eará sámi mánáidgárddiid bargiid várás.
        </p>
        <p>
            Sámediggi oaidná ahte seminárat leat sámi mánáidgárdebargiide deaŧalaš deaivvadanarenan. Dál leat uhccán deaivvadansajit gosa beassá čoahkkanit ja digaštallat daid hástalusaid mat mánáidgárddiin leat sámi giela, kultuvrra ja árbevieruid ásaheami ektui. Semináraid mihttu lea ge vásáhuslonohallan, gealbudeapmi ja mánáidgárddiid gaskasaš ovttasbargu.
        </p>
        <p type="title">
            Pedagogalaš ávdnasat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi mánáin leat sámi girjjit ja duhkorasat mánáidgárddiin.
            </p>
        </list>
        <p>
            Sámediggi lea 2019:s vásihan ahte eanet ja eanet dáža mánáidgárddit leat čuovvuleamen rámmaplánaid gáibádusa ahte mánáidgárdi galgá váikkuhit dasa ahte mánát ohppet ahte sámit leat Norgga álgoálbmot, ja ahte mánát besset oahppat sámi kultuvrra birra. Dáža mánáidgárddit jearahit eanet ja eanet sámi dilálašvuođaid birra ja mo sii konkrehta sáhttet bargat dainna fáttáin mánáidgárddis. Sámedikki mielas dat leat buorre ovdáneapmi. Dán oktavuođas oaidná Sámediggi ahte dárbbašuvvo dakkár gelbbolašvuođalokten mii bidjá vuođđun sámi giela ja kultuvrra, ja ahte lea deaŧalaš dan implementeret mánáidgárddiide. Sámedikki oahpponeavvoguovddážis leat ávdnasat luoikkaheapmái, muhto dárbu lea áibbas eará dásis. Sámediggi lea gearggus dustet dán hástalusa, áinnas ovttas guoskevaš ovttasbargoguimmiiguin.
        </p>
        <p type="title">
            Oahpponeavvoguovddáš
        </p>
        <p>
            Sámedikki oahpponeavvoguovddážii leat čohkkejuvvon sámi oahpponeavvut ja oahppanávdnasat mat leat almmuhuvvon áiggiid mielde. Oahppanávdnasat sáhttet leat dakkárat go girjjit, spealut, CD:t, filmmat, plakáhtat, duhkorasat jna. Luoikkaheaddjit leat studeanttat, mánáidgárdebargit ja oahpaheaddjit. Luoikkaheaddjit ohcalit álkeslohkan girjjážiid main leat fáttát nuoraide.
        </p>
        <p type="title">
            Mánáidgárdekoffarat
        </p>
        <p>
            Oahpponeavvoguovddážis leat maid njeallje koffara main leat sámi dávvirat, maid mánáidgárddit ožžot luoikkasin. 2019:s ožžo sullii 20 mánáidgárddi Norggas koffara luoikkasin. Koffara sisdoallu: niibeboagán, sámi leavga, muorraskuhter ja reahka, CD:t: luođit ja lávlagat, filbma dahje dihtorspeallu, guksi, gáfebusse, suohpan, gáktedohkát (nieida ja bárdni).
        </p>
        <p type="title">
            Čoahkketabealla - pedagogalaš ávdnasat
        </p>
        <p type="title">
            Pedagogalaš ávdnasat - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Mánáidgárddiide gávdnojit doarvái pedagogalaš ávdnasat main lea sámi sisdoallu.
            </p>
        </list>
        <p>
            2019:s ledje golbma ohcci pedagogalaš ávdnasiid ortnegii, ja ohcansubmi lei oktiibuot badjel 5 miljon ruvnnu. 1,5 miljon ruvdnosaš doarjja juolluduvvui Davvi Girjái ráhkadit ávdnasiid luonddu ja luonddufenomenaid birra.
        </p>
        <p type="title">
            Sámi sisdoallu skuvllas
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi ohppiid oahpahusas sámegielas ja sámegillii lea buorre kvalitehta.
            </p>
        </list>
        <p type="title">
            Oahpahuslága ollislaš ođasmahttin
        </p>
        <p>
            Buot ohppiin geain lea vuoigatvuohta sámi oahpahussii, lea vuoigatvuohta kvalitatiiva buori oahpahussii sámegielas ja sámegillii. Dát vuoigatvuohta sihkkarastojuvvo oahpahus- ja friijaskuvlalága bokte, mii dál lea ođasmahttojuvvomin. Ráđđehus lea nammadan oahpahusláhkalávdegotti mii geahčada njuolggadusaid vuođđooahpahusa suorggis. Láhkalávdegotti ođđa njuolggadusevttohus geigejuvvui juovlamánus 2019.
        </p>
        <p>
            Sámediggi lea mielde láhkalávdegotti referánsajoavkkus, ja lea sádden cealkámuša oahpahuslága váilivuođaid birra. Sámedikki cealkámuša vuođđun lea earret eará Sámedikki oahpahuslága meannudeapmi 2013:s. 2019 giđa lei sámediggeráđis sierra čoahkkin láhkalávdegottiin. Čoahkkimis celkkii ráđđi ahte rámmaid sámegieloahpahussii olggobealde sámi guovlluid ferte buoridit, ja erenoamážit ferte ođđa lágas čielgasit daddjojuvvot ahte lea dárbu láhčit diliid gievrras giellamodeallaide skuvllas, gáiddusoahpahussii ja hospiterenvuoigatvuhtii.
        </p>
        <p>
            Viidáseappot celkkii ráđđi
        </p>
        <list>
            <p type="listitem">
                ahte oktagaslaš vuoigatvuohta sámegieloahpahussii joatkkadásis maiddái ferte gustot friijaskuvllaide
            </p>
            <p type="listitem">
                ahte ohppiin geain lea leamaš sámegiella vuođđoskuvllas
            </p>
            <p type="listitem">
                galgá maid leat dákkár vuoigatvuohta joatkkaoahpahusas vaikke vel sii eai leat ge čearddalaš sápmelaččat
            </p>
            <p type="listitem">
                ahte rávesolbmuide galgá dovddahuvvot vuoigatvuohta vuođđoskuvlaoahpahussii sámegielas
            </p>
            <p type="listitem">
                ahte buorebut ferte fuolahit daid sámi ohppiid oahpahusvuoigatvuođaid geat dárbbašit erenoamáš láhčima.
            </p>
        </list>
        <p>
            Eará cealkámušaid maid sáhttá namuhit, lea ahte sámediggeráđđái lea deaŧalaš ahte láhka ferte sihkkarastit vuoigatvuođa sámi oahpponeavvuide, ahte vuoigatvuohta oahpahussii sámegielas ja sámegillii ain ferte boahtit ovdan njuolggadusain ja ahte Sámedikki váldi mearridit oahppoplánaid, ferte boahtit ovdan maiddái ođđa lágas. Sámediggeráđđi muittuhii láhkalávdegotti ahte mánáidlávdegoddi lea rávven Norgga 2018:s nannet sámi mánáid oahpahusvuoigatvuođaid.
        </p>
        <p>
            Ollu dain hástalusain maid Sámediggi lea ovddidan cealkámušain dávistit Riikarevišuvnna váldogávdnosiidda sin iskkadeamis sámi ohppiid vuoigatvuođaid birra oahpahussii sámegielas ja sámegillii, mii almmuhuvvui 26.11.19. Raporta čájeha ahte oahpahusas sámegielas ja sámegillii leat stuorra váilivuođat go guoská oahpponeavvuide, oahpaheaddjilohkui ja gáiddusoahpahussii.
        </p>
        <p>
            Raportta váldogávdnosat dadjet ahte: Oahppit geat háliidit oahpahusa, ožžot vuoigatvuođa ollašuhttojuvvot, muhto fálaldat ii leat doarvái bures oahpis sámi guovddášguovlluid olggobealde. Dat váilivuođat sámegieloahpahusa fálaldagas mat gessojuvvojit ovdan, leat: Sámi oahpponeavvuid váilun hedjonahttá oahpahusfálaldaga. Viidáseappot čuožžu ahte váilivuođat gáiddusoahpahusa organiseremis ja čađaheamis buvttihit stuorra earuid oahpahusfálaldahkii. Raporta čujuha maiddái ahte uhccán sámegielaoahpaheaddjit lea bistevaš váttisvuohtan. Ja viidáseappot ahte váikkuhangaskaoamit leat ollu ja smávvát, ja ahte dat leat lávdaduvvon ollu doaimmaheddjiide.
        </p>
        <p type="title">
            Mánáidáittardeaddji
        </p>
        <p>
            Sámediggi lea oassálastán Mánáidáittardeaddji áššedovdijoavkku rávvagiid - oadjebas digitála árgabeaivi mánáide ja nuoraide – almmuheapmái. Áittardeaddji lea bovden čuovvulančoahkkimii mii lea alladási čoahkkin guovvamánus. Sámediggeráđđi oassálastá dán čoahkkimii guovvamánus 2020 ovttas earret eará Stuorradiggeáirasiiguin, direktoráhtaiguin, Kriposiin ja earáiguin. Čoahkkimis galgá hábmejuvvot oktasašjulggaštus. Sámediggi lea čoahkkimiin Mánáidáittardeddjiin ságastallan erenoamáš hástalusaid birra sámi mánáid ja digitála mediaid, oahpahusláhkalávdegotti ja fágaođasmahttima oktavuođas.
        </p>
        <p type="title">
            Rávesolbmuidoahpahus
        </p>
        <p>
            Sámediggi lea leamaš mielde hábmemin ja vuolláičállán Nationála gealbopolitihkalaš strategiija 2017-2021. Dán strategiija oktavuođas lea sámediggeráđis 2019 giđa leamaš čoahkkin máhttoministariin, mas mearriduvvui ahte Máhtto- ja integrerendepartemeanta bovde Sámedikki čoahkkimii earret eará dan birra guđe gealbopolitihkalašráđi perspektiivvaiguin Sámediggi ja departemeanta fertejit ovttasbargat. Dán čoahkkimis deattuhii Sámediggi deaŧalažžan kártet sámi bargoeallima gelbbolašvuođadárbbu.
        </p>
        <p>
            Viidáseappot lea Sámediggi sádden cealkámuša Gealbopolitihkalašráđđái nationála gealbopolitihkalaš strategiija 2017-2021 sámi sisdoalu birra. Sámediggi lea ovttaoaivilis das ahte golmma oasálačča ovttasbargu lea deaŧalaš eaktun buori ja buresdoaibmi bargoeallimii, maiddái sámi bargoeallimii. Viidáseappot oaivvilda Sámediggi ahte vuogádatdásis, dat mearkkaša eiseválddit, bargoaddi- ja bargiidorganisašuvnnat, fertejit geatnegahttojuvvot fuolahit sámi perspektiivva. Sámediggi lea maid cealkán man deaŧalaš dat lea ahte ođđa digitála modeallat leat olámuttus, ovdamearkka dihtii ahte njuovžilis ja neahttavuđot oahppoprográmmaid ferte heivehit sámi gillii, ealáhuseallimii ja kultuvrii. Dat dagahivččii álkibun ovttastahttit bargoeallima ja oahpu gelbbolašvuođa loktema oktavuođas. Go guoská digitála čovdosiidda/vuođđovuogádagaide/veahkkeneavvuide bargoeallimis, de ferte infrastruktuvrra lágidit plánenmuttus juo, vai dat leat olámuttus sámi geavaheddjiide seamma láhkai go earáide ge.
        </p>
        <p type="title">
            Karriearaguovddáš
        </p>
        <p>
            Karriere Finnmark lea Karriere Finnmark bohtosiid vuođul jagi 2018 iskkadeamis karriearabagadeami birra sámi giellaguovlluin álggahan prošeavtta mii galgá deattuhit ollislaš ja eallinahkái karriearabagadanfálaldaga sámi giellaguovlluin. Váldoprošeakta galgá leat gelbbolašvuođa- ja ovttasbargoprošeakta mii deattuha guoskevaš ja geavaheaddjidiđolaš karriearabagadanbálvalusaid ovddideami sámi guovlluin. Sámediggi oassálastá prošektii mii álggahuvvo 2020 dálvvi.
        </p>
        <p type="title">
            Lied-lávdegotti bargu joatkkaoahpahusa birra
        </p>
        <p>
            Ráđđehus lea nammadan lávdegotti joatkkaoahpahusa birra čakčamánus 2017. Lávdegoddi galgá earret eará geahčadit joatkkaoahpahusa struktuvrra ja sisdoalu. Sii galget maiddái árvvoštallat guđet rievdadusaid ja doaibmabijuid ferte čađahit mat movttiidahtášedje eanebui čađahit joatkkaoahpahusa. Viidáseappot galgá lávdegoddi maiddái geahčadit mo sáhtášii láhčit diliid buoremusat dasa ahte rávesolbmot sáhttet háhkat gelbbolašvuođa bargoeallimii dahje viidásat lohkamiidda.
        </p>
        <p>
            Sámediggi lea gulahallan Máhttodepartemeanttain ja lea ovddidan cealkámuša earret eará daid hástalusaid birra mat dain ohppiin leat geain lea sámegiella fágasuorggis joatkkaoahpahusas. Ovdamearkka dihtii addá fága- ja diibmojuohku hástalusaid sámegieloahpahusa lágideapmái daidda skuvllaide mat eai čuovo sámi oahppoplánabuktosa. Ovdalaš juovllaid almmuhii lávdegoddi «NOU 2019:25 Med rett til å mestre”. Dieđáhusas leat mielde muhtun dain cealkámušain maid Sámediggi lea ovddidan. Dieđáhus galgá čuovvuluvvot Stuorradiggedieđáhusain.
        </p>
        <p type="title">
            Kárášjoga ja Guovdageainnu sámi joatkkaskuvllaid stivra
        </p>
        <p>
            Kárášjoga ja Guovdageainnu sámi joatkkaskuvllaid stivrras leat čieža lahtu. Sámediggi nammada guokte lahtu. Stivra galgá Kárášjoga ja Guovdageainnu sámi joatkkaskuvllaid bagadusa § 3 vuođul nammaduvvot njealji jahkái. Dannego dát stivra lei nammaduvvon guovtti jagi áigodahkii, de lea Oahpahusdirektoráhta ovttasráđiid Sámedikkiin guhkidan dálá stivrra doaimma 01.08.21 rádjai.
        </p>
        <p type="title">
            Romssa sámeskuvlla dilli
        </p>
        <p>
            Sámediggi lea Málatvuomi suohkanis ja Romssa sámeskuvllas ožžon dieđu das ahte skuvlasáhtu ruhtadeami rievdan dagaha ahte skuvlajagi 2018/19 rájes fertejit Romssa sámeskuvlla ohppiid ruovttusuohkanat máksit skuvlasáhtu. Ovdal lea fylkkasuohkan máksán sáhttogoluid. Sámeskuvla ja Málatvuomi suohkan ballet ahte dát hedjonahttá sámeskuvlla ohppiidvuođu, go ruovttusuohkanat ožžot stuorra goluid skuvlasáhttui. Sámediggi áigu čuovvulit ášši.
        </p>
        <p type="title">
            Sámi earenoamášpedagogalaš doarjalus /SEAF
        </p>
        <p>
            SEAF lea fierpmádat mas leat mielde Sámi erenoamášpedagogalaš doarjalus/SEAD ja Sámi lohkanguovddáš. Juohke nuppi jagi lágida fierpmádat sámi pedagogalaš fágabeivviid mii čohkke sámi pedagogaid Norggas, Ruoŧas ja Suomas. SEAF čoahkkimat 2019:s leat eanaš geavahuvvon plánet daid fágabeivviid mat galget lágiduvvot Guovdageainnus 22.-23.4.2020. SEAF fierpmádaga lahtut lonohallet dieđuid gaskaneaset erenoamášpedagogalaš áššiin. Sámediggi lea juolludan ekonomalaš doarjaga fágabeivviide.
        </p>
        <p type="title">
            Mánet geain lea dárbu erenoamáš láhčimii
        </p>
        <p>
            Meld.St.6 (2019-2020) Tett på-tidlig innsats og inkluderende fellesskap i barnehage, skole og SFO ovddiduvvui 8.11.2019. Sámediggi bivddii konsultašuvnnaid earret eará Sámi erenoamášpedagogalaš doarjalus/SEAD organiserema birra ja buot mánáid giellakártema birra.
        </p>
        <p>
            Buot Sámedikki oainnuide mieđihuvvui konsultašuvnnain. Oasálaččat sohpe das ahte SEAD galgá bisuhuvvot, ja ahte SEAD ain galgá leat Statped vuollásaš riikkaviidosaš bálvalus, muhto ahte viđa jagi áigodagas galgá maiddá SEAD ođđasisorganiseren árvvoštallojuvvot. Mis lei maid ovttamielalašvuohta sámi ohppiid giellaovdáneami kártemis. Sámediggi oaivvildii maiddái ahte dieđáhusas berrešii leat čielga čujuhus dasa ahte sámegiella ja dárogiella leat ovttaárvosaš gielat, ja dasa ahte stáhtas leat erenoamáš geatnegasvuođat sihkkarastit sámi mánáid bajásšaddaneavttuid ja sin oskuvaš, kultuvrralaš ja gielalaš vuoigatvuođaid. Departemeanta lei ovttaoaivilis Sámedikki mearkkašumiiguin ja dat váldojuvvojit mielde dieđáhussii.
        </p>
        <p>
            Dát váldojuvvui mielde; Dain sámi mánáin ja ohppiin geain lea erenoamáš dárbu láhčimii, ii leat doarvái buorre vejolašvuohta fidnet oahpponeavvuid, oahppanresurssaid ja kártenávdnasiid sámegillii. Dasa lassin lea ollu mii orru čujuheamen ahte leat stuorra earut doarjjavuogádaga (PP-bálvalusa) máhtus sámi giela ja kultuvrra birra, mii lea deaŧalaš dasa ahte sáhttit addit sámi mánáide bures láhččojuvvon ja erenoamášpedagogalaš fálaldaga. Dasa lassin viiddiduvvui ja buoriduvvui teaksta sámi mánáidgárdefálaldaga birra.
        </p>
        <p type="title">
            Čoahkketabealla - sámi sisdoallu skuvllas
        </p>
        <p type="title">
            Oahppoplánaid revideren - prošeakta
        </p>
        <p type="title">
            Fágaođasmahttin
        </p>
        <p>
            Fágaođasmahttinbargu lea leamaš hui bajás vuoruhuvvon ja hui resursagáibideaddji áŋgiruššansuorgi dán jagi.
        </p>
        <p>
            Oahppoplánaid sisdoallu lea deaŧalaš váikkuhangaskaoapmi dasa ahte sihkkarastit kvalitatiiva buori sisdoalu sámi oahpahussii. Sámedikkis lea oahpahuslága kap. 6-4 vuođul váldi mearridit oahppoplánaid sámegielfágain. Sámediggeráđđi lea 2019 čavčča mearridan oahppoplána sámegielas vuosttašgiellan, sámegielas nubbingiellan 2, sámegielas nubbingiellan 3, sámegielas nubbingiellan 4 ja sámegiela čiekŋudeamis. Dát lea vuosttaš geardde ahte oahppoplánat leat mearriduvvon davvisámegillii. Oahppoplánat galget leat olámuttus buot golmma sámegillii.
        </p>
        <p>
            Fágaođasmahttin álggahuvvui Meld. St. 28 (20015-2016) Fag- fordypning-Forståelse vuođul, mas vuođđooahpahusa ja joatkkaoahpahusa čađačuovvu fágaid oahppoplánat galget hábmejuvvot. Sámedikki áigumuš lea ahte oahppoplánaid sámi sisdoallu galgá ođasmahttojuvvot ja nannejuvvot fágaođasmahttimis. Sámediggi lea bearráigeahččan ahte oahppoplánaid sámi sisdoallu lea doarvái, ahte doarjjaávdnasat leat sámegillii ja ahte oahppoplánaid ovdanbuktin lea heivehuvvon sámegillii.
        </p>
        <p type="title">
            Fágaođasmahttin oassi 1
        </p>
        <p>
            Fágaođasmahttima oasi 1 oahppoplánat vuođđoskuvlii ja joatkkaoahpahusa čađačuovvu fágaide lea leamaš gulaskuddamis ja loahpahuvvui geassemánus 2019. Gulaskuddanáigodagas lágidii sámediggeráđđi 3 gulaskuddanseminára sihke lulli-, julev- ja davvisámi guovlluin. Sámediggi lea čađahan konsultašuvnnaid Máhttodepartemeanttain. Konsultašuvnnain sohppojuvvojedje čovdosat buot dain čuoggáin maid Sámediggi lei váldán ovdan oahppoplánaid oktavuođas.
        </p>
        <p>
            Máhttoministtar almmuhii ovttas sámediggeráđiin oahppoplánaid skábmamánus ja dasa lassin lei sámediggeráđis sierra almmuheapmi skábmamánu 22. b. Kárášjogas.
        </p>
        <p>
            Sámediggi lea leamaš mielde barggus ođasmahttimin oahpahuslága láhkaásahusa kapihttala 3 árvvoštallan ja fágaid árvvoštallaneavttuid. Sámediggi lea lágidan tearbmasemináraid ovttas sámegielfágaid oahppoplánalahtuiguin ja giellamielbargiiguin.
        </p>
        <p>
            Ođđa oahppoplánat leat dál digitála vuođđovuogádagas. Vuođđovuogádat lea sihke dárogillii ja davvisámegillii, muhto galget leat maid julev- ja lullisámegillii skuvlaálgimii 2020 čavčča. Sámediggi lea ovttas Oahpahusdirektoráhtain ráhkadan filmma Bajimus oasi árvvuid ja prinsihpaid birra vuođđooahpahusa várás buot golmma sámegillii.
        </p>
        <p type="title">
            Fágaođasmahttin oassi 2
        </p>
        <p>
            Fágaođasmahttin oassi 2 sisttisdoallá oahppoplánaid fidnofágaide ja studerenráhkkanahtti oahppoprográmmaide. Oktiibuot leat joatkkaoahpahusa fágaođasmahttimis badjel 200 oahppoplána. Sámedikki áigumuš lea sihkkarastit sámi sisdoalu buot fágaide, ja áigu čuovvulit muhtun fágaid erenoamážit. Áigodagas lea Sámediggi erenoamážit árvvoštallan sámi sisdoalu 10 fágas fidnofágalaš suorggis ja 19 fágas studerenráhkkanahtti suorggis. Dát bargu jotkojuvvo 2020:s.
        </p>
        <p>
            Fidnofágaid Jo1 oahppoplánat leat leamaš gulaskuddamis ja galget mearriduvvot guovvamánus 2020. Sámediggi lea nammadan sámi lahtuid fágaide «Design ja duodji ja Luonddudoallu».
        </p>
        <p>
            Sámediggi lea nammadan lahtuid oahppoplánabargui prográmmafágaide Jo2 ja Jo3 duodjefágat ja Jo2 ja Jo3 boazodoallofága. Fidnofágaid Jo2 ja Jo3 oahppoplánat mearriduvvojit 2021:s.
        </p>
        <p>
            Viidáseappot lea Sámediggi nammadan oahppoplánalahtuid studerenráhkkanahtti oahppoprográmmaide. Oahppoplánat 1. joavkku várás, sámi musihkka ja lávdi leat gulaskuddamis guovvamánu rádjai 2020. Oahppoplána váldojuvvo atnui 2020 čavčča. 2. joavkkus leat prográmmafágat sámi visuála kultuvra ja sámi historjá ja servodat. Oahppoplánat váldojuvvojit atnui 2021 čavčča.
        </p>
        <p>
            Sámediggi lea lágidan guokte bargoseminára oahppoplánajoavkkuide. Áigumuššan lei ságastallama bokte olahit oktasaš áddejumi sámi árvvuide ja mo dat galget boahtit ovdan oahppoplánain.
        </p>
        <p type="title">
            Eksámenortnet maŋŋá fágaođasmahttima.
        </p>
        <p>
            Máhttodepartemeanta lea ásahan eksámenjoavkku mii galgá leat veahkkin direktoráhtii barggus čielggadit ollislaš eksámenortnetvuogádaga daidda fágaide maidda fágaođasmahttin guoská.
        </p>
        <p>
            Eksámenjoavkku bargamuššan lea dássádaddat máhttovuođu eksámena birra, árvvoštallat oahppoplánajoavkkuid árvalusaid ja guđe mearkkašupmi fágaođasmahttimis ja teknologalaš ovdáneamis berre leat eksámenortnegii. Eksámenjoavku galgá maiddái evttohit vejolaš rievdadusaid ja ođđa eksámenvugiid mearriduvvon rámmaid siskkabealde.
        </p>
        <p>
            Sámediggi lea čujuhan unohis váikkuhusaide das ahte eksámenjoavkkus váilu sámi ovddasteaddji. Sámediggi lea geavahan eahpegovttolaš ollu áiggi juksat áddejumi das ahte eksámenjoavkku čoahkkádusas ferte leat fágagelbbolašvuohta sámegielas. Ođđa eksámenortnet galgá maid leat heivehuvvon daidda fágaide main Sámedikkis lea ovddasvástádus. Eksámenjoavku válddii vuhtii Sámedikki árvalusaid ja viiddidii joavkku sámi ovddasteddjiin Sámi allaskuvllas. Dasa lassin lea eksámenjoavku ásahan referánsajoavkku mas leat mielde guokte sámi ovddasteaddji namalassii UiT:s ja Sámi allaskuvllas.
        </p>
        <p type="title">
            Fágaođasmahttima evalueren
        </p>
        <p>
            Evaluerema jođiha Oahpahusdirektoráhta nammadan sierra prográmmastivra. Evalueren galgá maid fátmmastit sámi sisdoalu hábmema sámegielfágaid oahppoplánain ja joatkkaoahpahusa sierra sámi fágain. Dain lea Sámedikkis ovddasvástádus.
        </p>
        <p>
            Sámediggi lea geavahan eahpegovttolaš ollu áiggi juksat áddejumi das ahte Sámediggi galgá leat dárkojeaddji prográmmastivrras seamma dásis go departemeanta ge. Dat čielggai easkka loahpageahčen 2019.
        </p>
        <p>
            Sámediggi oassálasttii čoahkkimii juovlamánus mas mii árvaleimmet guđe bealit Sámedikki mielas berrešedje evaluerejuvvot fágaođasmahttinproseassa ektui ja gárvves buktagiid ektui (oahppoplánat sierra sámi fágain, sámi sisdoallu oahppoplánaproseassas).
        </p>
        <p type="title">
            Árbediehtu ja sámi meahcásteapmi vuođđoskuvllas - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Implementeret sámi árbedieđu vuođđoskuvlii ja (báikkálaš) oahppoplánaide.
            </p>
        </list>
        <p>
            Sámediggi juohká doarjaga daidda vuođđoskuvllaide main leat oahppit mat ožžot oahpahusa sámegielas. 2019:s ledje uhccán ohccit. Doarjja galgá váikkuhit dasa ahte oahppit geain lea oahpahus sámegielas vuođđoskuvllas, galget beassat searvat bargguide main leat árbevirolaš sámi bargamušat ja meahcásteapmái maid dábálaččat ii leat vejolaš čađahit liigegoluid geažil dakkár doaibmabijuide. 225 000 ru juolluduvvui doarjjan 3 iešguđet doaibmabidjui mat galget leat mielde lasiheamen sámi árbedieđu geavaheami skuvllain ja mas máhttosirdin boarráseappos nuorabui dáhpáhuvvá deattuhettiin birgema ja duoji ja sámegieloahpahusa mas oahppit geavatlaš barggu bokte čađahit iešguđet sámi árbevirolaš doaibmabijuid.
        </p>
        <p type="title">
            Oahppobiras ja skuvlaovddideapmi
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Buorit ja oadjebas oahppobirrasat.
            </p>
        </list>
        <p type="title">
            FUG- váhnenlávdegoddi vuođđooahpahusa várás
        </p>
        <p>
            FUG áigodat bistá njeallje jagi, dálá áigodat loahppá 2019:s. Sámediggi nammada sámi lahtu FUG:i.
        </p>
        <p>
            Sámediggeráđis lei čoahkkin FUG:in čakčamánus. Čoahkkimis sohppojuvvui ahte lea deaŧalaš ahte Sámediggi ja FUG dollet jeavddalaš čoahkkimiid, go FUG lea deaŧalaš lávdegoddi mii sáhttá loktet sámi áššiid viidáseappot vuogádagas. Sámediggeráđđi válddii ovdan áššiid main FUG sáhttá leat deaŧalaš doaimmaheaddjin, earret eará oahpahuslága ođasmahttima ja sámi skuvlla oahpponeavvodili oktavuođas.
        </p>
        <p type="title">
            Čoahkketabealla - oahppobiras ja skuvlaovddideapmi
        </p>
        <p type="title">
            Sámegieloahpahusa fierpmádat/ NetSam - njuolggodoarjja Sámi allaskuvlii
        </p>
        <p>
            Oassin das ahte nannet ovttasbarggu gaskal sámi oahpaheddjiid, ruhtada Sámediggi oahpaheaddjifierpmádaga NetSam – fierpmádat sámi oahpahusa várás. Doarjaga mihttun lea bures doaibmi fierpmádat oahpaheddjiid, skuvlajođiheddjiid, studeanttaid ja daid ásahusaid várás mat barget sámi oahpahusain, mat ásahit ja ovddidit buori ovttasbarggu ja lonohallet máhtu sámi oahpahusa birra áiggis áigái gustojeaddji sámi oahppoplánaid vuođul ja sámegielaid oahppoplánaid vuođul Norggas.
        </p>
        <p>
            Njuolggodoarjja galgá váikkuhit dasa ahte fierpmádagas galgá sáhttit leat oktilis máhtto- ja diehtolonohallan sámi oahpahusa birra, sii galget sáhttit čađahit fágačoahkkanemiid oahpaheddjiid ja earáid várás geat barget sámi oahpahusain ja oainnusindahkat fierpmádaga dainna áigumušain ahte eanedit fierpmádaga lahtyologu sihke davvi-, julev- ja lullisámi guovllus.
        </p>
        <p>
            Sámediggi lea čađahan jahkásaš čoahkkima sámi oahpahusa fierpmádagain (NetSam) Sámi allaskuvllas mas searvvi doaibma digaštallojuvvui. Neahttabáiki ođasmahttojuvvo sullii 4 geardde jagis, ja das lea oktilis diehtojuohkin oahpahusáššiid birra. NetSam lea čađahan 2 fágačoahkkaneami ja oassálastiid lohku fágačoahkkanemiin lassána. Maiddái NetSam lahtuid lohku lea lassáneamen várra dan geažil go fierpmádat lea eanet oidnosis, juoga mii čuovvu Sámedikki ulbmilolahusa eavttuid.
        </p>
        <p>
            Sámediggi juolluda njuolggodoarjaga NetSam oahpaheaddjefierpmádahkii. Sámediggeráđđi oaidná dehálažžan čuovvulit organisašuvnnaid mat ožžot njuolggodoarjaga Sámedikkis. Sámediggeráđđi oassálasttii NetSam fágabeaivái skábmamánus ja doalai dan oktavuođas sierra čoahkkima NetSam stivrrain. Stivra muitalii ahte boahttevaš njuolggodoarjja ferte fátmmastit čállingotti goluid. Ovdal govččai Sámi lohkanguovddáš dáid goluid, mii leat čadnon Sámi allaskuvlii. Dan geažil go sámi oahpaheddjiin lea stuora beroštupmi NetSam fágabeivviide searvat, de stivra ovddidii cealkámuša ahte berre sáhttit geavahit guovttegielalašvuođadoarjaga fágabeivviide, maid njuolggodoarjja lea ovdal gokčan. Stivra logai maid dárbbu árvvoštallat mánáidgárdeoahpaheddjiid searvama fierpmádahkii. Sámediggeráđđi muitalii áigeguovdilis oahpahusáššiid bargguid birra.
        </p>
        <p>
            Sámediggi áigu joatkit dán barggu nannema njuolggodoarjagiin 2020:s.
        </p>
        <p type="title">
            MoU on Cooperation on Indigenous Education - prošeakta
        </p>
        <p>
            Prošeavttas ii leat geavahuvvon ruhta. Sámediggeráđđi lea áššis SR 142/19 sirdán olles juolludusa bušeahttafápmudusa vuođul.
        </p>
        <p type="title">
            Prošeavtta "Rájiidrasttideaddji skuvlaovttasbargu Sámis" čuovvuleapmi
        </p>
        <p>
            Sámediggeráđi ja SPR mearrádusa vuođul joatkit prošeavtta "Rájiidrasttildeaddji skuvlaovttasbargu Sámis”, lea prošeaktajoavkku válmmastan raportta "Rájáhis sámeoahpahus".
        </p>
        <p>
            Sámediggeráđđi almmuhii raportta juovlamánus. Raporta lea čállojuvvon davvisámegillii ja galgá jorgaluvvot dárogillii ja suomagillii. Dieđut leat čohkkejuvvon jearahallanskoviid bokte, Skype čoahkkimiid bokte ja fysihkalaš čoahkkimiid bokte gielddaid skuvlafágalaš ovddasteddjiiguin, Sámi allaskuvllain, sámi oahpaheddjiiguin ja váhnemiiguin. Viidáseappot lea prošeaktajoavku ávkkástallan iešguđet dokumeanttaiguin ja fágagirjjiiguin fáttá birra. Sámedikki áigumuš raporttain lea identifiseret guđe rádjarasttideaddji skuvlaovttasbarggut leat čađahuvvon ja mat ain doibmet ja evttohit maid ferte dahkat vai sáhtášii álggahit rádjarasttideaddji skuvlaovttasbarggu miehtá Sámi. Raporttas leat evttohusat iešguđet doaibmabijuide mat sáhtášedje leat ávkin dan bargui. Sámediggi áigu čuovvulit raportta doaibmabidjoevttohusaid.
        </p>
        <p type="title">
            Arbeid mot mobbing - prosjekt
        </p>
        <p>
            Reviderejuvvon bušeahtas 2019 várrejuvvui 935 000 ru Sámedikki bargui givssideami vuostá. Dasa lassin juolludii Gieldda- ja ođasmahttindepartemeanta 1 000 000 ru 2019:s. Prošeakta ii álggahuvvon 2019:s ja danne lea ruhta várrejuvvon 2020:i.
        </p>
        <p>
            Juolludus galgá adno bargobadjái givssideami vuostá mii lágiduvvo 2020 álggus. Lassin almmuhuvvo gilvu vuođđoskuvllaide, mas galget gilvalit buoremus doaimmaid alde givssideami vuostá dahje eastadeaddji doaimmat givssideami vuostá.
        </p>
        <p type="title">
            Oahpponeavvut
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi ohppiide gávdnojit sámi oahpponeavvut mat dávistit vuođđooahpahusa oahppoplánadahkosii.
            </p>
        </list>
        <p type="title">
            Čoahkketabealla - oahpponeavvut
        </p>
        <p>
            Sámediggi mearridii juovlamánus 2019 ođđa doaibmaplána oahpponeavvoráhkadeapmái 2020-2023. Ođđa fágaođasmahttima geažil dárbbašuvvojit oahpponeavvut mat čuvvot ođđa oahppoplánaid. Digitaliseren lea fágaođasmahttima guovddážis ja muđui servodatovddideamis. Sámediggi álggii 2019:s juo bargat viidáseappot hástalusaiguin iešguđet dásiin ja surggiin.
        </p>
        <p type="title">
            Doarjja oahpponeavvuid ovddideapmái - ohcanvuđot doarjja
        </p>
        <p>
            Sámediggeráđđi lea áššis SR 142/19 sirdán ruđa oahpponeavvuid ovddideapmái bušeahttafápmudusa vuođul, nu ahte disponerensupmi lei 31 820 000 ru.
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi ohppiide leat sámi oahpponeavvut buot golmma sámegillii buot fágain ja mat dávistit vuođđooahpahusa oahppoplánadahkosii.
            </p>
        </list>
        <p>
            Sámediggi addá jahkásaččat doarjaga ráhkadit dábálaš ja erenoamážit heivehuvvon oahpponeavvuid vuođđoskuvlaoahpahussii, sihke davvi-, julev- ja lullisámegillii. Sámediggi oaččui 26 doarjjaohcama badjelaš 90 miljon ruvnnu ovddas.
        </p>
        <p>
            Dán jagi juolludii Sámediggi badjel 33 miljon ruvnnu oahpponeavvoráhkadeapmái sihke ođđa oahpponeavvuide ja dálá oahpponeavvuid ođasmahttimii fágaođasmahttima oktavuođas. Dasa lassin leat mii vuoruhan digitála oahpponeavvuid buot golmma sámegillii olles vuođđooahpahussii dakkár fágaidrasttideaddji fáttáide go givssideami, gárrenmirkkogeavaheami, veahkaválddi ja illastemiid eastadeapmái main eai baljo leat ge sámi oahpponeavvut.
        </p>
        <p>
            Sámedikkis lei ovdal oahpponeavvodoarjagiid juolludeami 2019:s sullii 45 miljon ruvnnu vealgi gávcci sámi oahpponeavvobuvttadeaddjái oahpponeavvoprošeavttaid ovddas maid sii leat čađaheamen. Ollu dáin oahpponeavvoprošeavttain leat dađibahábut maŋŋonan earret eará dan geažil go eai leat doarvái girječállit ja jorgaleaddjit. Dan lea Sámediggi vuhtiiváldán jagi 2019 doarjagiid juolludeamis.
        </p>
        <p>
            Sámediggi lea oppalohkái duhtavaš dainna ahte mii 2019:s nagodeimmet juolludit doarjaga sihke ođđa oahpponeavvoprošeavttaide ja álggahuvvon ohcamiidda dahje dálá oahpponeavvuid heiveheami oktavuođas ođđa oahppoplánaide. Sámediggi vuoruha farggamusat oažžut almmuhuvvot dakkár ođđa oahpponeavvuid mat dorjot oahpahusa ođđa oahppoplánaid ja skuvlla digitaliserema vuođul, ja buorre lea go dán jagi leat eanet ođđa oahpponeavvobuvttadeaddjit.
        </p>
        <p>
            Doarjja lea juolluduvvon ráhkadit ođđa oahpponeavvuid joatkkaoahpahussii boazodoallofágas man vuođđun lea sámi boazodoallu gávcci jagiáigodagas, ja mas sámi árbediehtu lea guovddážis. Dát oahpponeavvut galget ráhkaduvvot sihke prentejuvvon hámis ja digitála oahpponeavvun, mii guorrasa daidda boazodoallofága ođđa fágaplánaide mat mearriduvvojedje borgemánus 2020.
        </p>
        <p>
            Dasto lea juolluduvvon doarjja digitála oahpponeavvuid ráhkadeapmái fágas julevsámegiella nubbingiellan, nuoraid- ja joatkkaskuvladássái. Dán prošeavttas áigu oahpponeavvoovddideaddji ovttasbargat eará ásahusaiguin ja doaimmaheddjiiguin ja ovttas singuin ovddidit oahpponeavvuid mat čuvvot fágaođasmahttima ja ráhkadit prošeaktaevttohusa speallovuđot oahpponevvui jurddašuvvon virtuála oahpahussii.
        </p>
        <p>
            Viidáseappot lea sámediggeráđđi juolludan doarjaga ráhkadit ođđa modula Gielladohkkái, mii hállá julev-, lulli- ja davvisámegiela. Mánáidskuvlla oahppit besset oahppat álkes programmerema ođđaráhkaduvvon modula bokte. Ođđa modula lea maid ávkkálaš erenoamášoahpahussii, go ođđa modula addá vejolašvuođa mearridit programmerema bokte maid dohkká galgá dadjat, mii addá ain stuorát vejolašvuođa geavahit Gielladohká movttiidahttinfáktorin giellaoahpahusas.
        </p>
        <p>
            Dán jagi leat maid juolluduvvon ruđat ráhkadit oahpponeavvuid lullisámegillii erenoamáš giellaoahpahusmetodihka vuođul mii beaktileappot veahkeha nuppigiela ohppiid šaddat doaibmi guovttegielagin.
        </p>
        <p>
            Oahppoplánaid fágaođasmahttin mielddisbuktá dárbbu ođasmahttit oahpponeavvuid. Danne lea Sámediggi vuoruhan doarjagiid daidda álggahuvvon oahpponeavvoprošeavttaide maid lea dárbu heivehit ođđa oahppoplánaide, ja dálá oahpponeavvuid ođasmahttimii. Sámediggeráđđi lea vuoruhan ođasmahttigoahtit oahpponeavvuid servodatfágain smávvaskuvlaceahkkái buot golmma sámegillii ja giellafágain.
        </p>
        <p>
            Giellafágain galget oahpponeavvut čuovvovaš fágain ođasmahttojuvvot:
        </p>
        <list>
            <p type="listitem">
                davvisámegiella vuosttašgiellan 8. ja 9. luohkáin,
            </p>
            <p type="listitem">
                davvisámegiella nubbingiellan 8. jahkeceahkis,
            </p>
            <p type="listitem">
                davvisámegiella nubbingiellan dássi 4,
            </p>
            <p type="listitem">
                davvisámegiella nubbingiellan smávvaskuvlaceahkis,
            </p>
            <p type="listitem">
                davvisámegiella vuosttašgiellan Jo1,
            </p>
            <p type="listitem">
                lullisámegiella vuosttašgiellan Jo1,
            </p>
            <p type="listitem">
                lullisámegiella nubbingiellan sámegiella 3 ja 4,
            </p>
            <p type="listitem">
                julevsámegiella vuosttašgiellan 2. jahkeceahkis.
            </p>
        </list>
        <p>
            Dat oahpponeavvoprošeavttat mat ožžo doarjaga 2019:s, galget válmmastuvvot maŋimusat 2023 geasi.
        </p>
        <p type="title">
            Rámmašiehtadusat sámi lágádusaiguin - šiehtadus
        </p>
        <p>
            Sámediggi lea ásahan rámmašiehtadusaid sámi lágádusaiguin sámi oahpponeavvuid buvttadeamis. Šiehtadusaide várrejuvvo 2 500 000 ru 2019:s. Sámediggeráđđi lea áššis SR 142/19 sirdán ruđa oahpponeavvobuvttadeddjiid rámmašiehtadusain bušeahttafápmudusa vuođul, nu ahte disponerensupmi lei 120 000 ru.
        </p>
        <p>
            Sámediggi almmuhii giđđat almmolaš gilvvu mas ulbmil lei ásahit parallealla rámmašiehtadusaaid gitta viđa oahpponeavvobuvttadeddjiin. Háhkan fátmmastii digitála oahpponeavvuid ráhkadit, buvttadit, márkanfievrridit, vuovdalit, doaimmahit ja bajásdoallat vuođđoskuvlla 1.–10. jahkeceahkkái ja jo1–jo3 joatkkaoahpahusa váras. Oahpponeavvut galge leat davvisámegillii, julevsámegillii ja máttasámegillii dáin fáttáin:
        </p>
        <list>
            <p type="listitem">
                rumaš, seksualitehta ja rájáid bidjan
            </p>
            <p type="listitem">
                gárrenmirkkogeavaheami, veahkaválddi ja illasteami eastadeapmi
            </p>
            <p type="listitem">
                vuortnuheami, loavkašuhttima ja vealaheami eastadeapmi
            </p>
        </list>
        <p>
            Váilevaš dohkálaš fálaldagaid dihte geavai Sámediggi šluhttet dán almmolaš gilvvu. Dán sadjái almmuhii Sámediggi ohcanvuđot doarjjaortnega várrejuvvon doarjjaoasi ektui. Ortnegis lei seamma ulbmiljoavku ja fáttat go rámmagilvvus. Sámediggi oaččui golbma ohcama ja lea juolludan doarjaga guovtti oahpponeavvoprošektii. Learnlab fitnodat galgá ráhkadit digitála oahpponeavvu nuoraidskuvlii ja joatkkaskuvlii buot golmma sámegillii ja mas fáddá lea eastadit gárrenmirkogeavaheami, veahkaválddi ja vuortnuheami. Ja Sex og politikk-searvi galgá fas jorgalit ja heivehit osiid Vahkku 6-ráiddus davvisámegillii nuoraid- ja joatkkaskuvladássái, mat leat ávdnasat seksualitehtaoahpahussii. Sámediggi lea duhtavaš go mii leat ožžon johtui oahpponeavvoráhkadeami dáin dehálaš fáttáin main leat unnán oahpponeavvut.
        </p>
        <p type="title">
            Ovttas - Aktan - Aktesne - njuolggodoarjja Sámi allaskuvlii
        </p>
        <p>
            Sámedikki njuolggodoarjja geavahuvvo sámi oahpponeavvoportála Ovttas - Aktan – Aktesne oasseruhtadeapmái. Sámi allaskuvllas Sámi lohkanguovddáža bokte lea ovddasvástádus neahttabáikki doaimmahusas, jođiheamis ja viidásat ovddideamis.
        </p>
        <p>
            Ovttas- Aktan – Aktesne lea čadnojuvvon Sámedikki oahpponeavvoguovddážii Bibsys bokte, ja buot luoikkahemiid Ovttas.no bokte hálddaša oahpponeavvoguovddáš. Ovttas- Aktan – Aktesne doaimmaha juogadanarena mas sáhttá ráhkadit ja juogadit dakkár iežas buvttaduvvon sisdoalu go quiz, govaid, dokumeanttaid ja leaŋkkaid.
        </p>
        <p>
            Ovttas- Aktan - Aktesne hálddaša dál oktiibuot 6 058 almmuheami mii lea 892 eanet almmuheami go 2018:s.
        </p>
        <p>
            Ovttas- Aktan – Aktesne allmuheamit
        </p>
        <p>
            Davvisámegillii
        </p>
        <p>
            2410
        </p>
        <p>
            Giellaneutrála
        </p>
        <p>
            2231
        </p>
        <p>
            Dárogillii
        </p>
        <p>
            874
        </p>
        <p>
            Lullisámegillii
        </p>
        <p>
            714
        </p>
        <p>
            Julevsámegillii
        </p>
        <p>
            413
        </p>
        <p>
            Eará sámegielaide, eŋgelasgillii, ruoŧagillii ja suomagillii
        </p>
        <p>
            48
        </p>
        <p>
            2 524 almmuheami leat juogadanarenas, mas leat 2131 gova, reasta lea teaksta ja eará. Luoikkahemiid vuolde leat dál 3 169 resurssa. Neahttabáikkis leat sihke galledeamit ja luoikkaheamit njiedjan veaháš 2017 rájes 2018 rádjai.
        </p>
        <p>
            Ovttas geavaheddjiid statistihkka
        </p>
        <p>
            2016
        </p>
        <p>
            2017
        </p>
        <p>
            2018
        </p>
        <p>
            Norgga gállededdjiid lohku
        </p>
        <p>
            85,18 %
        </p>
        <p>
            86,77 %
        </p>
        <p>
            79,75 %
        </p>
        <p>
            Olgoriika gállededdjiid lohku
        </p>
        <p>
            14,82 %
        </p>
        <p>
            13,23 %
        </p>
        <p>
            20,25 %
        </p>
        <p>
            Siiddučájehemiid lohku
        </p>
        <p>
            98265
        </p>
        <p>
            111057
        </p>
        <p>
            103190
        </p>
        <p>
            Luoikkahemiid lohku
        </p>
        <p>
            304
        </p>
        <p>
            549
        </p>
        <p>
            304
        </p>
        <p>
            Galle digitála oahpponeavvo leat ráhkaduvvon
        </p>
        <p>
            30
        </p>
        <p>
            42
        </p>
        <p>
            20
        </p>
        <p>
            Sámediggi áigu joatkit doarjaga oahpponeavvoguovddáža doibmii go mii oaidnit dárbbu bisuhit neahttabáikki doaimma.
        </p>
        <p type="title">
            Konferánsa/seminára oahpponeavvodahkkiide - konferánsa
        </p>
        <p>
            Sámediggeráđđi lea áššis SR 142/19 sirdán olles juolludusa bušeahttafápmudusa vuođul.
        </p>
        <p>
            Plánejuvvon konferánsa/seminára oahpponeavvodahkkiide rekrutteren várás oahpponeavvodahkkiid ii lágiduvvon dán jagi, muhto sámediggeráđis leat leamaš gulahallančoahkkimat sámi oahpponeavvodahkkiiguin sin hástalusaid, vuordámušaid ja vejolašvuođaid birra barggus ovddidemiin sámi oahpponeavvuid. Čoahkkimat leat dollojuvvon davvi-, julev- ja lullisámi guovllus. Stuorámus hástalussan sámi oahpponeavvoovddideamis lea go leat nu uhccán oahpponeavvočállit ja jorgaleaddjit sihke lulli-, julev- ja davvisámegielas, mii ájiha bargguid oahpponeavvobuvttademiin. Resursaváilivuohta lea stuorámus lulli- ja julevsámegielas.
        </p>
        <p>
            Oassin dan doaibmabijus ahte beavttálmahttit oahpponeavvobarggu, lea sámediggeráđđi árvvoštallagoahtán eará stivrenmodeallaid julev- ja lullisámi oahpponeavvoovddideapmái. Dárbu lea árvvoštallat ja gávdnat eará vugiid mo organiseret oahpponeavvoovddidanbarggu ovttasráđiid singuin geat dál ovddidit sámi oahpponeavvuid. Dát bargu jotkojuvvo 2020:s ja Sámedikkis galgá ain leat lagas gulahallan sámi oahpponeavvoovddideddjiiguin gávdnan dihtii buoremus stivrenmodealla lulli- ja julevsámi oahpponeavvobuvttadeami várás. Seminára mii galggai lágiduvvot dán jagi, lágiduvvo 2020:s, dainna ulbmiliin ahte rekrutteret eanet resursaolbmuid ja buoridit resursaolbmuid háhkama sámegielain.
        </p>
        <p type="title">
            Digitála oahpponeavvuid ráhkadeapmi
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Digitála oahpponeavvut gávdnojit sámegielaide buot fágain ja lea automatihkka das ahte nationála digitála oahpponeavvut/oahppanresurssat jorgaluvvojit sámegillii ja leat fidnemis sámegillii.
            </p>
        </list>
        <p>
            Servodat lea 2019:s guhkás digitaliserejuvvon, ja lea hui deaŧalaš ahte sámi oahpponeavvut/ oahppanresurssat čuvvot digitála ovdáneami amaset bázahallat. Stuorra hástalussan lea go juolludemiiguin maid Sámediggi oažžu stáhtabušeahtas ii leat vejolaš buvttadit oahpponeavvuid/ oahppanresurssaid mat dárbbašuvvojit. Lassin dasa go Sámediggi oažžu unnán bušeahta ovddasvástideaddji eiseválddiin buvttadit oahpponeavvuid, de sámegielat eai vuhtii váldojuvvo go čađahuvvojit stuorra nationála áŋgiruššamat digitála oahpponeavvuid/oahppanresurssaid ektui. Gávdnojit ovdamearkkat das ahte stáhta lea váldán ovddasvástádusa ollu oahpponeavvuid jorgaleamis sisafárrejeaddji gielaide, muhto ii leat vuoruhan sámegielaid. Sámediggái lea deaŧalaš vuoruhit 2019:s nu ahte leat rutiinnat maiddái dasa ahte sámi mánát oččošedje buori ávkki nationála áŋgiruššamiin.
        </p>
        <p>
            Sámedikkis lea leamaš gulahallan Máhttodepartemeanttain sihkkarastin dihte ahte stáhta váldá ovddasvástádusa ja siskkobealde sin nationála digitaliserenstrategiija vuođđooahpahussii 2017-2021, Boahtteáigi, ođasmahttin ja digitaliseren, vuoruha áŋgiruššama doaibmabijuiguin sámi skuvllaid ja servodaga dárbbuide. Stáhtabušeahtas 2020 lea juolluduvvon 15 milj. ruvnno Oahpahusdirektoráhtii ráhkadit sámi digitála oahpponeavvuid. Oahpahusdirektoráhtas ja Sámedikkis lea jagi loahpas leamaš álgočoahkkin gos ságastalaimet oahpponeavvodárbbuid ja vuoruhemiid birra.
        </p>
        <p>
            Strategiija lea čuovvuluvvon viđa jagi “Teknologalaš skuvlaseahkka” nammasaš doaibmaplánain, man rámma lea 90 miljon ruvnnu juohke jagi gávcci iešguđet doaibmabidjui. Das leat álggahuvvon doaibmabijut doarjjaortnegiidda oahpponeavvoráhkadeddjiid, skuvlaeaiggádiid ja oahpaheddjiid várás, mat galget váikkuhit dasa ahte oahppit fidnejit buriid digitála oahpponeavvuid ja máhtu ja áddejumi teknologiijas, algoritmmalaš jurddašeamis ja programmeremis.
        </p>
        <p>
            Sámediggi vásiha ahte dán nationála áŋgiruššama doaibmabijut leat uhccán heivehuvvon sámi skuvllaid ja servodaga dárbbuide. Dan oaidnit earret eará go doaibmabijut eai leat heivehuvvon sámi oahpponeavvoráhkadeami dárbbuide. Sámediggi lea gulahallamin Máhttodepartemeanttain mo fuolahit sámi oahpahusa doaibmabijuid čađaheami oktavuođas.
        </p>
        <p type="title">
            Váldi, ovddasvástádus ja rollat alit oahpus ja dutkamis
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámedikkis lea duohta váldi sámi alit oahpus ja dutkamis lágaid ja láhkaásahusaid bokte, ja konsultašuvnnaid bokte.
            </p>
        </list>
        <p type="title">
            Láhka universitehtaid ja allaskuvllaid birra
        </p>
        <p>
            Sámediggi lea bivdán ahte Láhka universitehtaid ja allaskuvllaid birra § 9-4, rievdaduvvo nu ahte Sámedikki váldi nammadit stivralahtuid universitehtaide ja allaskuvllaide viiddiduvvo das ahte dušše gustot Sámi allaskuvlii, muhto maiddái UiT Norgga árktalaš universitehtii ja Davvi universitehtii. Máhttodepartemeanta lea sádden Sámedikki evttohusa ráđđehusa nammadan lávdegoddái mii guorahallá universitehta- ja allaskuvlalága. Lávdegoddi galgá geiget almmolaš čielggadusa (NOU) ođđa njuolggadusevttohusain ovdal guovvamánu 1. b. 2020. Lávdegoddi áigu árvvoštallat universitehta- ja allaskuvlalága mearrádusaid stivrraid nammadeami ja čoahkkádusa birra, ja áigu maiddái árvvoštallat Sámedikki evttohusa.
        </p>
        <p type="title">
            Láhkaásahusat nationála njuolggadusaid birra dearvvašvuođa- ja sosiálafágaoahpuin
        </p>
        <p>
            Sámediggi ja Máhttodepartemeanta leat konsulteren sámi sisdoalu birra nationála fágalaš njuolggadusain dearvvašvuođa- ja sosiálafágaoahpuid nuppi muttus, mas leat audiográfa-, farmasevta- (bachelor ja master), klinihkalaš biebmofysiologiija-, medisiidna-, optihkar-, ortopedainšenevra-, psykologa-, bátnedoavtter-, bátnedivššár- ja bátneteknihkaroahput. Konsultašuvnnat čađahuvvojedje geassemánu 21. b. 2019 ja das juksojuvvui ovttamielalašvuohta. Dasa lassin lea skábmamánu 21. b. čađahuvvon konsultašuvdna nationála njuolggadusaid birra mastera oktavuođas ovdánan dábálašbuohccedivššus, ja bachelora oktavuođas paramedisiinnas juovlamánu 16. b., main goappašiid konsultašuvnnain juksojuvvui ovttamielalašvuohta.
        </p>
        <p type="title">
            Máhttodepartemeantta juolludusreive universitehtaide ja allaskuvllaide 2020
        </p>
        <p>
            Juolludusreive lea okta departemeantta deaŧaleamos stivrenreaidduin vuollásaš doaimmaide.
        </p>
        <p>
            Sámediggi ja Máhttodepartemeanta leat konsulteren jagi 2020 juolludusreivve birra Sámi allaskuvlii, Davvi universitehtii ja UiT Norgga árktalaš universitehtii.
        </p>
        <p>
            Čuovvovaš čuoggáin juksojuvvui ovttamielalašvuohta:
        </p>
        <p>
            Rievdadit cealkaga juolludusreivves Davvi universitehtii čuoggás 4.2.8, das ahte Davvi universitehtas lea erenoamáš ovddasvástádus gáhttemis lullisámegiela ja julevsámegiela oahpaheaddjeoahpuin, ja das ahte sihkkarastit rekrutterema dáidda fágaide, dasa ahte Davvi universitehtas lea erenoamáš ovddasvástádus gáhttemis lullisámegiela ja julevsámegiela oahpaheaddjeoahpuin. Universitehta galgá maiddái sihkkarastit rekrutterema lulli- ja julevsámi oahpaheaddjeoahpuide ja dáid gielaid fágaoahpuide.
        </p>
        <p>
            Lasihit teakstaoasi juolludusreivii Sámi allaskuvlii čuoggás 4.2.8 mii dadjá ahte Departemeantta mielas lea deaŧalaš ahte eanet kandidáhtat ožžot vuođđoskuvlaoahpaheaddjeoahpu, erenoamážit 1.-7. cehkiid várás. Dannego Sámi allaskuvla lea áidna ásahus mii fállá sámi oahpaheaddjeoahpu davvisámegillii, de mii bivdit allaskuvlla viidáseappot ovddidit iežaset rekrutterenbarggu juksan dihtii buoret bohtosiid.
        </p>
        <p type="title">
            Sámi allaskuvlla stivra 2019-2023
        </p>
        <p>
            Sámediggi lea nammadan čuovvovaš lahtuid ja várrelahtuid Sámi allaskuvlla/ Sámi University of Applied Sciences stivrii:
        </p>
        <list>
            <p type="listitem">
                Lahttu Mette Anti Gaup
            </p>
            <p type="listitem">
                Lahttu Idar Peder Kintel
            </p>
            <p type="listitem">
                Várrelahttu Kajsa Kemi Gjerpe
            </p>
        </list>
        <p type="title">
            Norgga dutkanráđđi
        </p>
        <p>
            Norgga dutkanráđis leat jagi 2019 rájes guokte stivrendási, váldostivra ja 15 portefølje-stivrra.
        </p>
        <p>
            Dutkanráđi stivrra nammada ráđđehus njealji jahkái. Doaibmi stivra lea nammaduvvon áigodahkii ođđajagimánu 1. b. 2019 rájes juovlamánu 31 .b. 2022 rádjai. Sámediggi lea bivdán konsultašuvnnaid go ođđa stivra nammaduvvo ođđajagimánu 1. b. 2023 rájes.
        </p>
        <p>
            Norgga dutkanráđis ja Sámedikkis leat leamaš konsultašuvnnat portefølje-stivrraid nammadeami birra, čuovvovaš ovttamielalašvuohta juksojuvvui:
        </p>
        <p>
            Camilla Brattland, UiT Norgga árktalaš universitehta, lahttun Dálkkádaga ja birrasa portefølje-stivrii
        </p>
        <p>
            Ellen Inga Turi, Sámi allaskuvla, lahttun Čálggu, kultuvrra ja servodaga portefølje-stivrii
        </p>
        <p>
            Torjer A Olsen, UiT Norgga árktalaš universitehta, lahttun Oahpahusa ja gelbbolašvuođa portefølje-stivrii
        </p>
        <p>
            Dasa lassin juksojuvvui ovttamielalašvuohta das ahte dutkanprográmma SÁMEGIELLA III prográmmastivra jotkojuvvo stivrenjoavkun dutkanráđi stivrra vuollásažžan.
        </p>
        <p type="title">
            Regionála dutkanfoanddat
        </p>
        <p>
            Stuorradiggi mearridii ortnega regionála dutkanfoanddaiguin (RFF) 2009:s, ja Máhttodepartemeanta mearridii njuolggadusaid dutkanfoanddaide seamma jagi.
        </p>
        <p>
            31.12.2019 rádjai ledje čieža foandaregiovnna main uhcimusat guokte fylkkagieldda oassálaste juohke foandaregiovdnii. Ođđajagimánu 1. b. 2020 bođii regiovdnaođastus fápmui, ja 17 fylkkagieldda sadjái bohte 11 ođđa fylkkagieldda (oktan Oslo suohkaniin). Juohke fylkkagielda oažžu doarjjaruđaid iežaset dutkanfondii.
        </p>
        <p>
            Máhttodepartemeanta mearridii ođđa láhkaásahusa regionála dutkanfoanddaide juovlamánu 18. b. 2019. Sámediggi lea gulahallama bokte ožžon dohkkehuvvot láhkaásahusa čuoggái d ahte fylkkasuohkanat Romsa ja Finnmárku, Nordlánda, Trøndelága ja Innlandet galget konsultašuvnnaid bokte Sámedikkiin maiddái fuolahit sámi dutkanberoštusaid ja -dárbbuid.
        </p>
        <p type="title">
            Regionála dutkanfoanda Trøndelag
        </p>
        <p>
            Trøndelága fylkkasuohkan bivddii Sámedikki evttohit lahtu ja várrelahtu Regionála dutkanráđđái Trøndelag. Sámediggi evttohii dáid:
        </p>
        <list>
            <p type="listitem">
                Lahttu: Birgitta Fossum
            </p>
            <p type="listitem">
                Várrelahttu: Sigbjørn Dunfjell
            </p>
        </list>
        <p type="title">
            Oahppo- ja dutkanfálaldat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Fálaldat ja aktivitehta sámi alit oahpu ja dutkama siskkobealde mii dávista gelbbolašvuođa ja máhttodárbui sámi servodagas.
            </p>
        </list>
        <p type="title">
            Láhkaásahus sámi mánáidgárdeoahpaheaddjeoahpu rámmaplána birra
        </p>
        <p>
            Sámediggi lea evttohan ahte láhkaásahus sámi mánáidgárdeoahpaheaddjeoahpu rámmaplána birra rievdaduvvo nu ahte dat ásahusat mat addet julev- ja lullisámi mánáidgárdeoahpaheaddjeoahpu, besset spiehkastit njuolggadusas ahte sámegiella galgá leat oahpahusa váldogiella. Dárbu mánáidgárdeoahpaheddjiide sámi kultur- ja giellagelbbolašvuođain lea stuoris, maiddái julev- ja lullisámi guovllus.
        </p>
        <p>
            Láhkaásahus sámi vuođđoskuvlaoahpaheaddjeoahpu 1-7 ja 5-10 rámmaplána birra suovvá spiehkastit njuolggadusas ahte sámegiella galgá leat daid ásahusaid oahpahusa váldogiellan mat addet julev- ja lullisámi oahpaheaddjeoahpu. Danne háliidii Sámediggi ahte mearrádus Láhkaásahusas sámi mánáidgárdeoahpaheaddjeoahpu birra galggai čuodjat seamma láhkai, go ii oktage ásahus dál nagot addit dakkár sámi mánáidgárdeoahpaheaddjeoahpu mas oahpahusa váldogiellan lea julev- dahje lullisámegiella.
        </p>
        <p>
            Máhttodepartemeanta rievdadii láhkaásahusa 2019:s maŋŋá gulaskuddama.
        </p>
        <p type="title">
            Sámi buohccedivššároahppu
        </p>
        <p>
            Stuorradiggi lea juolludan ruđaid 25 ođđa oasseoahpposadjái sámi buohccedivššároahpus. Sámi allaskuvla ja UiT Norgga árktalaš universitehta leat plánemin dán oahpu álggaheami ođđajagimánus 2021. Oahpu ásaheami oktavuođas ja Láhkaásahusa vuođul dearvvašvuođa- ja sosiálafágaoahpuid oktasaš rámmaplána birra oktan gullevaš nationála njuolggadusaiguin oahpuid várás, lea Sámediggi bivdán ahte mearriduvvo sierra njuolggadus sámi buohccedivššároahpu várás.
        </p>
        <p>
            Máhttodepartemeanta bivddii UiT ja Sámi allaskuvlla ovddidit oktasaš cealkámuša sierra njuolggadusdárbbu birra. Ásahusat leat dorjon Sámedikki árvalusa, ja bargu njuolggadusain lea álggahuvvon.
        </p>
        <p type="title">
            Sámi sisdoalu implementeren profešuvdnaoahpuide
        </p>
        <p>
            Sámedikki dievasčoahkkin meannudii juovlamánus áššis “Profešuvdnaoahput – sámi sisdoalu sisagođđin ja rekrutteren dusten dihte sámi servodaga gelbbolašvuođadárbbu”. Sámedikki mihttu lea ahte sámi perspektiiva implementerejuvvo guoskevaš oahpuide gokčan dihtii sámi servodaga gelbbolašvuođadárbbu. Danne leat čađahuvvon máŋga konsultašuvdnaproseassa láhkaásahusaid oktavuođas alit oahpu rámmaplánaid ja nationála njuolggadusaid birra.
        </p>
        <p>
            Dán rádjai dat lea guoskan oahpaheaddjeoahpuide ja dearvvašvuođa- ja sosiálafágaoahpuide. Earret eará lea Sámediggi juksan čuovvovačča konsultašuvnnain:
        </p>
        <p>
            Buot oahpaheaddjeoahpuid rámmaplánain lea mearriduvvon Láhkaásahusa 1. paragráfaš ahte
        </p>
        <p>
            <em type="italic">
                «… utdanningen skal kvalifisere studentene til å ivareta opplæring om samiske forhold, herunder kjennskap til den statusen urfolk har internasjonalt, og samiske elevers rett til opplæring i tråd med opplæringsloven og gjeldende læreplanverk.» (oahpahus galgá gealbudit studeanttaid fuolahit oahpu sámi diliid birra, dás maiddái dovdat dan stáhtusa mii álgoálbmogiin lea riikkaidgaskasaččat, ja sámi ohppiid vuoigatvuođa oahpahussii oahpahuslága ja gustovaš oahppoplánabuktosa vuođul)
            </em>
        </p>
        <p>
            <em type="italic">
                Dearvvašvuođa- ja sosiálafágaoahpuid oktasaš rámmaplána Láhkaásahusa 2. paragráfas mearriduvvui ahte
            </em>
        </p>
        <p>
            <em type="italic">
                «Kandidaten skal også kjenne til samers rettigheter, og ha kunnskap om og forståelse for samenes status som urfolk.»(kandidáhta galgá maiddái dovdat sámi vuoigatvuođaid, ja dovdat ja áddet sámiid stáhtusa álgoálbmogin)
            </em>
        </p>
        <p>
            <em type="italic">
                Čuovvundutkan čađahuvvon mánáidgárdeoahpaheaddje- ja vuođđoskuvlaoahpaheaddjeoahpu ođastusa oktavuođas čájeha dattetge ahte dat lea sahtedohko ja persovdna sorjavaš dat ahte implementerejuvvo go sámi sisdoallu ohppui nu mo láhkaásahus gáibida. Danne lea Sámediggi mearridan ja bargá dan ala ahte ásahuvvo gealboguovddáš sámi sisdoalu várás alit oahpus mii sáhttá veahkehit oahppoásahusaid implementeremiin. Dasa lassin oaivvilda Sámediggi ahte ráđđehusa stivrendokumeanttat oahppoásahusaide fertejit geatnegahttit sámi sisdoalu implementerema rámmaplánaid ja nationála njuolggadusaid láhkaásahusa vuođul. Sámediggi áigu dasa lassin gulahallama bokte oahppoásahusaiguin bargat dan ala ahte dahkat ásahusaid diehtomielalažžan ovddasvástádusa birra institušonaliseremis sámi sisdoalu profešuvdnaoahpuide.
            </em>
        </p>
        <p type="title">
            Almmolaš doavttergráda - árbediehtu
        </p>
        <p>
            Sámediggi lea 2019 čavčča ráhkkanahttán ohcama Norgga dutkanráđđái ásahit almmolaš PhD earret eará árbedieđu hálddašeamis. Áigumuššan lea ahte doavttergráda galgá veahkkin ovddidit Sámedikki gelbbolašvuođa árbedieđu suorggis ja doaibmat máhttovuođđun Sámedikki boahttevaš bargui dán fágasuorggis.
        </p>
        <p type="title">
            Rekrutteren sámi alit ohppui ja dutkamii
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Eanet mánáidgárde- ja vuođđoskuvlaoahpaheaddjit geain lea sámi giella- ja kulturgelbbolašvuohta.
            </p>
        </list>
        <p>
            Ovdal ohcanáigemeari beassat alit ohppui 2019 giđa ráhkadii Sámediggi videofilmmaža ávžžuhusain ahte ohcat Sámi allaskuvlla ja Davvi universitehta sámi oahpaheaddjeoahpuide. Dasa lassin galledii Sámediggi maŋimušjagi ohppiid Álttá, Guovdageainnu ja Kárášjoga joatkkaskuvllain, ja ávžžuhii sin álgit oahpaheaddjeohppui. Sámediggi oassálasttii maiddái čoahkkimiidda ovttas Nordlándda fylkkamánniin mas ulbmil lei rekrutteret studeanttaid sámi oahpaheaddjeoahpuide, ja oahppan oahpaheddjiid Davvi universitehta giellaoahpuide.
        </p>
        <p type="title">
            Stipeanda alit ohppui – ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Eanet mánáidgárde- ja vuođđoskuvlaoahpaheaddjit geain lea sámi giella- ja kulturgelbbolašvuohta.
            </p>
        </list>
        <p>
            Oktiibuot leat meannuduvvon 190 stipeandaohcama alit ohppui 2019:s. 178 ohcama juolluduvvojedje ja 10 ohcama biehttaluvvojedje go dat eai gullan vuoruhuvvon oahpuide dahje dain váilo gáibiduvvon duođaštusat. 2 ohcama hilgojuvvojedje go dat bohte maŋŋá ohcanáigemeari. 2019:s leat 6 eanet ohcama go 2018:s. Ollesáigge studeanttaid lohku lea maid lassánan dán áigodagas.
        </p>
        <p>
            Sámediggái bohte čuovvovaš ohcamat 2019:s:
        </p>
        <p>
            Sámi mánáidgárdeoahpaheaddjeoahppu
        </p>
        <p>
            31 ohcama
        </p>
        <p>
            Mánáidgárdeoahpaheaddjeoahppu,
        </p>
        <p>
            25 ohcama
        </p>
        <p>
            Sámi vuođđoskuvlaoahpaheaddjeoahppu 1-7
        </p>
        <p>
            31 ohcama
        </p>
        <p>
            Sámi vuođđoskuvlaoahpaheaddjeoahppu 5-10
        </p>
        <p>
            28 ohcama
        </p>
        <p>
            Vuođđoskuvlaoahpaheaddjeoahppu 1-7 mas lea sámegiella fágasuorggis
        </p>
        <p>
            2 ohcama
        </p>
        <p>
            Vuođđoskuvlaoahpaheaddjeoahppu 5-10 mas lea sámegiella fágasuorggis
        </p>
        <p>
            10 ohcama
        </p>
        <p>
            Lektoroahppu 8-13
        </p>
        <p>
            16 ohcama
        </p>
        <p>
            PPU
        </p>
        <p>
            35 ohcama
        </p>
        <p>
            Studeanttat geat leat ožžon stipeandda leat leamaš studeantan dahje studerejit čuovvovaš oahppoásahusain: Sámi allaskuvla, UiT Norgga árktalaš universitehta, Davvi universitehta, Dronning Mauds Minne Allaskuvla, Oslo universitehta, Vestlandet allakuvla ja OsloMet stuorragávpotuniversitehta.
        </p>
        <p type="title">
            Árbediehtu
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Árbediehtu deattuhuvvo máhttovuogádahkan eará máhttui lassin.
            </p>
        </list>
        <p type="title">
            Čoahkketabealla - Árbediehtu
        </p>
        <p>
            Sámediggi lea 2019:s nammadan bargojoavkku árbedieđu várás. Bargojoavkku ásaheapmi lea ovddeš árbediehtobarggu čuovvuleapmi, mii čájehii ahte dárbbašuvvon gulahallan daid ásahusaid gaskkas main lea árbediehtu iežaset portejøljes.
        </p>
        <p>
            Bargojoavkku mandáhta lea:
        </p>
        <p>
            Árbedieđu bargojoavku galgá čállit čilgehusa ja evttohit mo galgá hálddašit árbedieđu boahtteáiggis.
        </p>
        <p>
            Bargojoavku galgá čilgehusastis earret eará evttohit mo galgá organiseret árbedieđu boahtteáiggis ja evttohit iešguđet doaimmaheddjiid rollaid ja ovddasvástádusa. Bargojoavku galgá maiddái evttohit vejolaš ruhtadanortnegiid boahtteáiggi hálddašeapmái. Eaktun biddjojuvvo ahte bargojoavkkus lea gulahallan Árbedieđu guoskevaš doaimmaheddjiiguin. Sámediggeráđi juovlamánu 2016 mannosaš čilgehus lea okta joavkku barggu vuođuin.
        </p>
        <p>
            Bargojoavkku jođiheaddji lea Anne-May Olli RiddoDuottarMuseain, ja nubbijođiheaddji lea Harriet Aira Árranis. Kjellaug Isaksen Davvi álbmogiid guovddážis, Solveig Joks Sámi allaskuvllas ja Svanhild Andersen Mearrasiiddas leat joavkku eará lahtut.
        </p>
        <p>
            Bargojoavku galgá geiget raporttas Sámediggeráđđái maŋimusat geassemánu 30. b. 2020.
        </p>
        <p type="title">
            Areálat, biras ja dálkkádat
        </p>
        <p type="title">
            Servodatmihttu:
        </p>
        <list>
            <p type="listitem">
                Árbevirolaš sámi guovllu areálat ja luondduresurssat geavahuvvojit ávnnaslaš vuođđun sámi kultuvrra, ealáhusdoaimmaheami ja servodateallima joatkimii ja ovddideapmái.
            </p>
        </list>
        <p>
            Sámediggedieđáhus areála ja birrasa birra lea vuođđun Sámedikki vuoruhemiide areála- ja biraspolitihkas. Dieđáhusas nannejuvvo ahte sámiid geográfalaš geavahan- ja ássanguvlui gullet stuorra oasit Norggas.
        </p>
        <p>
            Sámi kultuvrra, ealáhusdoaimmaheami ja servodateallima luondduvuđđosa sihkkarastin lea okta Sámedikki stuorámus hástalusain. Sihke sámediggedieđáhusas boazodoalu birra ja areáladieđáhusas dovddahuvvo ahte stuorámus áitta boazodoalu guoddevašvuhtii leat dat eanet ja eanet sisabahkkemat areálaide, sihke huksemat ja eanet johtolat. Sámediggi vásiha maiddái ahte akvakultuvrra stuorrun ja eanet beroštupmi ásahit biebmanrusttegiid rittuide máŋgga guovllus gártá njuolgga vuostálagaid sámi guolástusberoštusaiguin, ja maiddái árbevirolaš mearraluossabivdduin, go ollu luossasajit duvdojuvvojit eret akvakultuvrra ásahemiid geažil. Galledanstrategiijat ja eanet áŋgiruššan meahcceturismmain álbmotmehciin ja suodjalanguovlluin leat mielde eanedeamen gilvvu suodjaluvvon areálaid geavaheamis. Sámediggái lea deaŧalaš oažžut oidnosii mo dát rievdamat ja sisabahkkemat leat mielde ráddjemin árbevirolaš sámi meahcásteami vejolašvuođaid ja nu gáržžideamen sápmelaččaid kulturdoaimmahanvejolašvuođaid. Sámediggi ferte bargat dan ala ahte buoridit áddejumi sámi luonddugeavaheapmái ja árvovuđđui.
        </p>
        <p>
            Dasa lassin ahte geavahit ekonomalaš váikkuhangaskomiid sámi vuoigatvuođalaččaid návccaid ja gelbbolašvuođa nannemii, de lea deaŧalaš ahte Sámediggi árjjalaččat geavaha ávkin daid prosessuála váikkuhangaskaomiid mat gávdnojit sihkkarastin dihtii sámi kultuvrra, ealáhusdoaimmaheami ja servodateallima luondduvuđđosa. Vuosttaldeapmi ja konsultašuvdnavejolašvuohta leat deaŧalaččat dasa ahte sihkkarastit buriid proseassaid váikkuhusčielggademiid ja árbedieđu deattuheami ektui ja dan ektui ahte fuolahit sámi beroštusaid mielváikkuheami go áigumuš ferte leat juksat miehtama daid sámi beroštusaid ja báikegottiid bealis geaidda ášši guoská njuolgga.
        </p>
        <p type="title">
            Areálaide, birrasii ja dálkkádahkii guoski váikkuhangaskaoamit
        </p>
        <p type="title">
            Areálaide, birrasii ja dálkkádahkii guoski áŋgiruššansuorggit
        </p>
        <p type="title">
            Vealgi 31.12.2019 juolluduvvon doarjagiin
        </p>
        <p type="title">
            Areálaid hálddašeapmi
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi ealáhusaid, kultuvrra ja servodateallima luondduvuođus lea sihkkarastojuvvon buot plánemiin, ja Sámediggi lea deaŧalaš eavttuidbiddji ja konsultašuvdnabealli areálahálddašeamis.
            </p>
        </list>
        <p>
            Gielddaplánaid meannudeami oktavuođas árbevirolaš sámi guovlluin lea Sámediggi gulahallama bokte gielddaiguin ja sámi vuoigatvuođalaččaiguin gávdnan čovdosiid mat sihkkarastet sámi luondduvuđđosa. Sámediggi lea ovddidan vuosttaldemiid Divtasvuona, Suorttá ja Lijre suohkanplánaide. Vuosttaldeamit dáidda suohkanplánaide gusket kultur- ja ealáhusdoaimmaheapmái, dás maiddái boazodollui. Mii leat juksan ovttamielalašvuođa departemeanttain Divtasvuona ja Lijre areálaplánaid ektui. Suorttá areálaplána ii leat gárvásit meannuduvvon.
        </p>
        <p>
            Sámediggi muittuha gieldda, regionála ja stáhta eiseválddiid čuovvulit daid álbmotrievttálaš geatnegasvuođaid mat sihkkarastet boazodollui vejolašvuođa geavahit areálaid vai sáhttet doaimmahit gánnáhahtti doalu. Dat sáhttá guoskat stuorát areálaáššiide nu go alpiidnagili huksemii Romssa suohkanis mii áitá eallinnávccalaš, árbevirolaš boazodoalu Sálliris. Muhto maiddái uhcit astoáiggevisttiide suohkanplánain main huksemat veahážii mielde gáržžidit boazodoalu areálaid ja boahtteáiggi áŋgiruššama boazodoaluin. Sámediggi gávdná dávjá čovdosiid dákkár áššiin. Muhto go leat sáhka stuorát ekonomalaš beroštumiin, de oaidnit ahte árbevirolaš boazodoallu oažžu uhcit beroštumi ja ahte sámi ealáhusdoaimmaheapmi uhccán váldojuvvo vuhtii. Dalle geavaha Sámediggi iežas vuosttaldanvejolašvuođa ja konsultašuvdnavuoigatvuođa eanet, gávdnan dihtii dakkár čovdosiid mat sihkkaraste ahte álbmotriekti ollašuhttojuvvo.
        </p>
        <p>
            Sámediggi lea stuorra areálaáššiin, nu go Evenášši girdistašuvnna huksema oktavuođas, váikkuhan dasa ahte sámi vuoigatvuođalaččat ožžot veahki plánaeiseválddiin vai sáhttá leat duohta ja dásseárvosaš gulahallan plánaeiseválddiiguin. Dat lea čájehuvvon addit buoret proseassa sámi kultuvrra ja ealáhusdoaimmaheami sihkkarastimii. Sámi vuoigatvuođalaččaide lea hástalus fidnet čoahkkimastinveahki dahje konsuleantaveahki go galget deaivvadit priváhta huksejeddjiiguin ja gielddaiguin mat eai sáhte, dahje eai dáhto addit ekonomalaš dáhkádusa. Vuoigatvuođalaččat sáhttet ohcat doarjaga dasa, muhto ruovttoluottadieđut muitalit ahte sis hárve leat návccat dasa.
        </p>
        <p>
            Sámediggi lea ásahan formála ovttasbarggu ja gulahallama guolástusdirektoráhtain juksan dihtii oktasaš oainnu sámi guolástusaid ektui ja dasa mo daid fuolahit riddoavádatplánain, akvakultursajiid čielggadeami ja máhttoháhkama oktavuođas. Boađusin ovttasbarggus lea ahte Sámediggi ja Guolástusdirektoráhta leat álggahan prošeavtta mii galgá sihkkarastit ahte Yggdrasil nammasaš kártareaidu buoremus lági mielde sáhttá fuolahit sámi guolástusaid. Dán reaiddu geavahit gielddat riddoavádatbarggus ja akvakultursajiid čielggadeapmái.
        </p>
        <p type="title">
            Čoahkketabealla - árbediehtu areálahálddašeamis
        </p>
        <p type="title">
            Protect Sápmi vuođđudus - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi eana- ja resursavuoigatvuođat fuolahuvvojit areálageavaheami sámi guovlluin.
            </p>
        </list>
        <p>
            Protect Sápmi vuođđudus bargá dan ala ahte sámi vuoigatvuođalaččat sáhttet friija mieđihit huksenáššiin ovddalgihtii addojuvvon dieđuid vuođul. Vuođđudus galgá ieš eanet birgegoahtit ruđalaččat, ja deaŧalaš oassi ruhtadeamis lea boahtán bargamušain orohagaid ovddas.
        </p>
        <p>
            Iešguđet dásiid eiseválddit, mat ohcet rávvagiid boazodoallofágalaš áššiin ja rávvagiid eará riikkaid álgoálbmogiid ektui, váldet oktavuođa Protect Sápmi vuođđudusain. Sii leat earret eará addán proseassadoarjaga ja máhttovuođu áššiin máŋgga almmolaš instánssa ektui. Protect Sápmi lea maid nammaduvvon áššedovdi vihtanin máŋgga diggeáššis ja sin rolla bealálaččat nammaduvvon áššedovdin árvvoštallanáššiin lea šaddan eanet ja eanet dovddus.
        </p>
        <p type="title">
            Sámi areála- ja resursavuoigatvuođaid eará čuovvuleapmi - ohcanvuđot doarjagat
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi berošteddjiin ja vuoigatvuođalaččain lea duohta vejolašvuohta beassat konsultašuvnnaide vai besset ovdagihtii dieđuid vuođul addit friija mieđiheami plánaide ja doaibmabijuide areála- ja resursahálddašeami oktavuođas
            </p>
        </list>
        <p>
            Ortnegis ledje 2019:s guokte ohcanáigemeari. Oktiibuot goappašiid ohcanvuoruide bohte 9 ohcama. 6 ohcama mieđihuvvojedje ja 3 biehttaluvvojedje
        </p>
        <p>
            Vuoruheamit 2019
        </p>
        <p>
            Ohcamiid lohku
        </p>
        <p>
            Prošeavttat ja doaibmabijut maid ulbmil lea addit juridihkalaš veahki sámi vuoigatvuođalaččaide dakkár áššiin maid ferte loktet duopmostuoluide ja main lea prinsihpalaš mihtilmasvuohta das mii guoská eana- ja resursavuoigatvuođaid fuolaheapmái.
        </p>
        <p>
            2
        </p>
        <p>
            Prošeavttat ja doaibmabijut mat čatnasit bagadeapmái ja ovdaiskkademiide dan oktavuođas go áigot rievttálaččat gáibidit oktasaš vuoigatvuođaid Finnmárkokommišuvnna ektui, dás maiddái vuoigatvuođat mearra- ja vuotnaguovlluid bivdosajiide.
        </p>
        <p>
            4
        </p>
        <p type="title">
            Luondduresurssat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Ávkkástallan sámi guovlluid luondduresurssaiguin dáhpáhuvvá dakkár vugiin mii fuolaha sámi vuoigatvuođaoamasteddjiid ja báikegottiid beroštusaid ja vuoigatvuođaid, ja dávista riikkaidgaskasaš álbmotriektái.
            </p>
        </list>
        <p>
            Energiijahuksemis ja -plánemis sámi guovlluin maŋimus jagiid lea vuosttažettiin sáhka smávvafápmo- ja bieggafápmoprošeavttain. Čájehuvvon lea ahte bieggafápmorusttegiin, buot dainna infrastruktuvrrain mii čuovvu, leat stuorra váikkuhusat dan boazodollui masa dat guoská, erenoamážit go dat boahtá lassin ovdalis areáladuohtademiide. Dain áššiin mat dál leat jođus, lea dat stuorra Davvi bieggafápmorusttet, mii plánejuvvo gaskal Lágesvuona ja Deanu Rástegáissá vuolde, dat prošeakta mas, jus dat čađahuvvo, stuorámus negatiiva váikkuhusat árbevirolaš sámi ealáhusaide ja kultuvrii.
        </p>
        <p>
            Norgga čázádat- ja energiijadirektoráhta (NČE) lei ráhkadan evttohusa nationála rámman bieggafápmui dihto guovlluin mat ledje vuoruhuvvon huksemii. Sámediggi čuovui proseassa nationála rámman hui lahka, ja dievasčoahkkin meannudii earret eará dan ášši. Ráđđehus ii dattetge joatkán evttohusain. Seammás dieđihuvvui ahte bieggafápmorusttegiid konsešuvdnaproseassa galggai guorahallojuvvot. Sámediggi áigu čuovvulit ášši viidáseappot stáhta eiseválddiid ektui, ja bivdit ahte čađahuvvojit konsultašuvnnat gaskal Sámedikki ja energiijaeiseválddiid nu guhkás go lea dárbu. Dan oktavuođas lea Sámedikki dievasčoahkkinášši bieggafámu nationála rámma birra deaŧalaš, ja areálasuodjalus boazodoalu várás lea dán barggu guovddážis.
        </p>
        <p type="title">
            Luondduvalljodat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Luondduvalljodaga suodjaleapmi bidjá nana vuođu sámi kultuvrii ja ealáhusdoaimmaheapmái. Suodjalanguovlluid hálddašeapmi váldá vuođu suodjaluvvon guovlluid árbevirolaš geavaheamis ja dahká vejolažžan joatkit dakkár geavaheami.
            </p>
        </list>
        <p>
            Stuorradiggi mearridii 2016:s mihttomearrin suodjalit 10 proseantta Norgga vuovdeareálas. Dát suodjalanmihttomearri guoská sámi beroštusaide, nu mo dábálaččat sámi boazodoallu, Hedmárkku rájes lullin Finnmárkku rádjai davvin. Muhto dattetge gusket eanaš ođđa meahccesuodjalanevttohusat lullisámi guvlui. Sámedikkis lei 2019:s gulahallan Dálkkádat- ja birasdepartemeanttain máŋgga ođđa meahccesuodjalanevttohusa birra. Sámediggái lea deaŧalaš bearráigeahččat ahte suodjalanláhkaásahusat ain addet vejolašvuođa geavahit suodjaluvvon meahci ja ahte suodjalanláhkaásahusat leat nu ovttalaččat go vejolaš.
        </p>
        <p>
            Láhppimearra lei vuosttaš stuorát mearraguovlu árbevirolaš sámi guovlluin mii lea evttohuvvon suodjaluvvot. Sámedikki mielas ii lean dárbu konsulteret suodjalanevttohusa birra go suodjalanláhkaásahusaide lei váldojuvvon mielde sámi geavaheapmi sáhtii jotkojuvvot. Dattetge oaivvildii Sámediggi ahte mariidna suodjalus lea iešalddis geahnohis suodjalanvuohki nu guhká go sáhttá spiehkastit suodjalanláhkaásahusas ođđa akvakultuvrraid ásaheami oktavuođas mariidna suodjalanguovlluin.
        </p>
        <p>
            Sáltoduoddara suodjalanguovlluid viiddideami oktavuođas čađahuvvojedje konsultašuvnnat gaskal Sámedikki ja Dálkkádat- ja birasdepartemeantta. Suodjalanevttohus mearkkaša ahte suodjaluvvon areála guovllus viiddiduvvo oktiibuot 98,4 km2. Sámediggái lei guovllu guoskevaš sámi beroštusaid vuhtiiváldin deaŧalaš konsultašuvnnain. Sámediggi geavahii liibba dovddahit ahte váillahuvvo stuorát deaddu sámi kultuvrii guovlosuodjaleami oktavuođas, ja birashálddašeamis oppalaččat.
        </p>
        <p>
            Sámediggi čalmmustahtii ON riikkaidgaskasaš álgoálbmotgiellajagi maiddái guovlosuodjaleami oktavuođas. Sámediggi bovdii diehtojuohkinčoahkkimii álbmotmeahcceguovddážiidda ja eará luondduguovddážiidda sámegiela birra suodjalanguovlluid hálddašeamis ja gaskkusteamis. Sámediggi háliida ahte luonddu- ja kulturguovddážat galget árjjalaččat leat mielde oainnusindahkat sámegielaid iežaset gaskkusteamis. Sámediggi ávžžuhii maid dálkkádat- ja birasministara várret sierra ruđaid 2020 bušeahtas sámegiela oainnusindahkamii suodjalanguovlluid gaskkusteamis, ja bivddii Birasdirektoráhta bidjat sierra láidestusa suodjalanguovlostivrraide dasa mo dat galgá dahkkojuvvot.
        </p>
        <p>
            Sámediggi oassálasttii biologalaš šláddjivuođa konvenšuvnna Ad-Hoc Working Group on Article 8(j) čoahkkimii Montrealas, Kanadas 2019:s. Áššelistta deaŧaleamos čuokkis lei bargojoavkku rávvagat das mo berre organiseret artihkkala 8(j) ja boahttejagiid bargoprográmma implementerema. Sámediggái lei deaŧalaš ahte boahtteáiggi organiseremis jotkojuvvo ja nannejuvvo álgoálbmogiid oassálastinvejolašvuohta. Dattetge ii nagodat čoahkkin juksat ovttamielalašvuođa rávvaga oktavuođas ja nu maŋiduvvui boahttevaš bargoplána ja barggu organiseren boahtte oasálaščoahkkimii Kumming nammasaš gávpogis, Kiinnás 2020:s.
        </p>
        <p type="title">
            Čoahkketabealla - luondduvalljodat
        </p>
        <p type="title">
            Suodjalanstivrrat - seminára
        </p>
        <p>
            Sámediggi lea nammadan oktiibuot 42 lahtu 21 suodjalanguovlostivrii. Suodjalanguovlostivrrat leat lávdaduvvon miehtá riikka, ja gávdnojit uhccán deaivvadansajit ja vejolašvuođat lonohallat vásáhusaid. Danne bovdii Sámediggi oktasaš seminárii 2019:s. Oktiibuot 25 stivralahtu ja 13 suodjalanguovlohálddašeaddji oassálaste čoahkkaneapmái.
        </p>
        <p>
            Čoahkkaneami váldofáddán lei galledanhálddašeapmi ja galledanstrategiijat. Sámi beroštusaid oainnusindahkan ja sámi álbmotmehciid ja suodjalanguovlluid geavaheddjiid dárbbuid vuhtiiváldin ledje guovddážis sáhkavuoruin ja digaštallamiin. Stivralahtuid, hálddašeddjiid ja Sámedikki sáhkavuoruide lassin lei maiddái Birasdirektoráhta bovdejuvvon doallat sáhkavuoru.
        </p>
        <p>
            Maiddái digaštallojuvvui earret eará mo galgá dustet dan givssideami ja vuortnuheami maid muhtun stivralahtut vásihit doaimmasteaset sámi ovddasteaddjin. Vuortnuheapmi čearddalašvuođa geažil lea maiddái Birasdirektoráhta mielas duođalaš ášši. Sámediggeráđđi doalvvui stivralahtuid vuorjašumi viidáseappot Dálkkádat- ja birasdepartemeantta politihkalaš njunušgoddái.
        </p>
        <p type="title">
            Dálkkádat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi ealáhusat ja sámi kultuvra leat nannosat dálkkádatrievdamiid ektui ja álgoálbmotvuoigatvuođat deattuhuvvojit go váidudeaddji doaibmabijut ja heiveheamit dálkkádatrievdamiid geažil plánejuvvojit.
            </p>
        </list>
        <p>
            Sámedikki dievasčoahkkin gieđahalai dálkkádathástalusaid ON guoddevašvuođamihttomeriid vuođul Áššis 008/19 - Dálkkádatrievdan ja vuoiggalaš ovdáneapmi, mas earret eará mearriduvvui ahte: Sámediggi bargagoahtá dan ala ahte oažžut iežas doaimma sertifiserejuvvot Birasčuovgatoardnan. Dasto ávžžuha Sámediggi buot doarjjaoažžuidis dahkat dan seamma. Sámediggi áigu láhčit diliid nu ahte doarjjaoažžut movttiidahttojuvvojit šaddat Birasčuovgatoardnan.
        </p>
        <p>
            Sámedikki árvvut nu go searvevuohta, solidaritehta ja ovttasbargu ferte deattuhuvvot dálkkádatheiveheamis sámi guovlluin. Deaŧalaš lea árvvoštallat dálkkádatvuoiggalašvuođa ovdalgo doaibmabijut álgoálbmotguovlluin plánejuvvojit. Govttolaš lea ahte stáhtat dahje earát eai álgge ođasmuvvi energiija huksemiid álgoálbmotguovlluin ovdalgo guoskevaš álgoálbmot lea friija miehtan ovddalgihtii addojuvvon dieđuid vuođul.
        </p>
        <p>
            Mearrádusas daddjojuvvo viidáseappot ahte juksan dihtii Pariissa šiehtadusa mihttomeari ahte máilmmiviidosaš liegganeapmi galgá doalahuvvot vuollel 1,5 gráda, ja sihkkarastin dihtii guoddevaš ovdáneami Sámis, de lea Sámediggi vuostá viidásat oljoohcama ja oljoávkkástallama Barentsábis. Dainna seamma ákkain lea Sámediggi vuostá ahte mearraguovllut Lofuohta, Viestterállasa ja Sáččá olggobealde rahppojuvvojit petroleumohcamiidda. Sámediggi dohkkeha seammás ahte gássaresurssaid boaldin livččii vuohki lávket boahtteáiggi vuollegisluoitinservodahkii.
        </p>
        <p>
            Sámediggi deattuha deaŧalažžan konkretiseret makkár váikkuhusat leat dálkkádatrievdamiin sámi kultuvrii, boazodollui, meahcásteapmái, ealáhusdoaimmaheapmái ja servodateallimii. Sámediggi oaidná dárbbašlažžan ahte sámi dutkan- ja máhttobirrasat váldojuvvojit mielde dakkár bargui mii sáhttá ovddidit rávvagiid dálkkádatheiveheami, sámi servodagaid stuorát vuostálastinnávccaid, árbedieđu ja dálkkádatruhtadeami oktavuođas.
        </p>
        <p>
            Sámediggi lea čuvvon barggu báikegodde- ja álgoálbmotvuođuin ON dálkkádatkonvenšuvnnas, ja oassálasttii dálkkádatšiehtadallamii oasálaščoahkkimii, COP 25. Das mearriduvvui álgoálbmotvuođu bargoprográmma áigodahkii 2020-2021. Dađibahábut eai juksan oasálaččat ovttamielalašvuođa das ahte olmmošvuoigatvuođat ja álgoálbmotvuoigatvuođat galget árvvusadnojuvvot ja fuolahuvvot go nationála luoitinvuolideapmi čađahuvvojit Pariissa šiehtadusa artihkkala 6 vuođul.
        </p>
        <p>
            ON guoddevašvuođamihttomearit leat jorgaluvvon sámegillii 2019:s.
        </p>
        <p type="title">
            Meahcásteapmi
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi meahcásteapmi biddjojuvvo vuođđun sámi guovlluid areálaid ja luondduresurssaid hálddašeamis.
            </p>
        </list>
        <p>
            Sámedikki dievasčoahkkin nammadii 2017:s lávdegotti man mandáhta lei geahčadit rievdadusaid mohtorjohtolatlágas ja evttohit rievdadusaid lágain ja sámi giliid ja báikegottiid hálddašeamis. Lávdegoddi lea hábmen notáhta maid Sámedikki dievasčoahkkin meannudii čakčamánus 2019. Dievasčoahkkin evttohii ásahit geahččaleami lága vuođul geahččalemiid birra almmolaš hálddašeamis masa Finnmárkku gielddat bovdejuvvojit searvat. Áigumuššan lea duođaštit surggiid mat dál leat mielde hehttemin sámi kultur- ja eallinvuohkedoaimmaheami luonddus. Vásáhusat prošeavttas livčče vuođđun dasa ahte oažžut ollislaččat guorahallojuvvot dain njuolggadusaid mat gusket mohtorjohtolahkii meahcis. Sámediggeráđi lea dieđihan Dálkkádat- ja birasgáhttendepartemeantta prošeavtta birra. Sámediggi lea 2020 bušeahtas várren ruđaid geahččaleami álggaheapmái.
        </p>
        <p type="title">
            Ealáhusat
        </p>
        <p type="title">
            Servodatmihttu:
        </p>
        <list>
            <p type="listitem">
                Nana ja juohkelágan ealáhuseallin vuođđun gievrras báikegottiide gosa olbmot háliidit ásahit.
            </p>
        </list>
        <p>
            Sámedikki árvoháhkanpolitihkka vuođđuduvvá máhttovuđot ealáhusovddideapmái, mas eanet máhttu ja ođđa dieđa, ovttas árbedieđuiguin leat vuođđun boahtteáiggi ealáhuseallimii
        </p>
        <p>
            Dávjá váldá máŋga jagi ovdalgo oaidnit bohtosiid dain doarjagiin mat leat juolluduvvon ealáhusdoaimmaide. Dane ferte boađusjuksama geahččat máŋga jagi badjel. Buorre vuođđun árvvoštallat váikkuhangaskaomiid geavaheami bohtosiid maŋimus jagiid lea dat regionála analysa maid Telemarksforskning lea čađahan sámi guovllus. Analysa almmuhuvvui juovlamánus 2019 ja das ledje 24 sámi gieldda mielde, Snoasa rájes lullin gitta Unjárgga rádjai nuortan. Dat čájeha maŋimus 10 jagi ovdáneami. Analysas boahtá ovdan ahte 294 bargosaji vuođđuduvvojedje sámi guovlluin 2018:s dan ektui go 249 bargosaji jagi ovdal. Priváhta ealáhuseallin ásahii 378 bargosaji, ja almmolaš suorgi fas geahpedii 84 bargosaji 2018:s.
        </p>
        <p>
            Vuođđudandávjodat lei 6,4 % dan ektui go 2017:s lei 5,8 %, ja olles Norggas dat lei 7,3 %. Seamma láhkai go muđui riikkas, de lea gánnáhahtti fitnodagaid lohku njiedjan sámi guovlluin. 2015:s lei 59 % fitnodagain positiiva boađus ovdal vearu dan ektui go daid oassi 2018:s lei 61 %.
        </p>
        <p>
            Fitnodatlogu proseantalassáneapmi (vuođđudandávjodat gessojuvvon eret registrerejuvvon fitnodagaid dávjodat) lea negatiiva 2018:s 6,4 % dan sajis go 2017:s lei 1 % lassáneapmi. Riikkas ollislaččat lea maid njiedjan, muhto dušše 0,6 %.
        </p>
        <p>
            Dán 24 gielddas njiejai olmmošlohku 371 olbmuin dan ektui go 215 olbmuin jagi ovdal. Das lei negatiiva nettofárren 195 olbmo 49 olbmo ektui jagi ovdal. Nubbi ášši mii dagahii ahte olmmošlohku njiejai, lei ahte riegádusbadjebáza lei 179 - eanet olbmot (512) jápme go dat mat riegádedje (333) 2018:s.
        </p>
        <p>
            Seamma analysas lea ráhkaduvvon ealáhuseallinindeaksa buot gielddaid várás riikkas. Indeavssas leat 12 iešguđet indikáhtorat mat leat juogaduvvon viđa suorgái - buvttalašvuohta, gánnáheapmi, ođđavuođđudeamit, bargosadjelassáneapmi ja ealáhuseallima sturrodat. Muosát, Omasvuotna ja Davvesiida cevze hui bures 2018:s ja bohte namalassii 20., 53. ja 67. sadjái buot 428 gieldda gaskkas. Davvenjárga nákcii maid bajábeallái gaskameari. Eará 18 gieldda leat vuolábealde gaskameari. Dat mii lea heittot lea vuollegis buvttalašvuohta, gánnáheapmi ja bargosajiid lohku olmmošlogu ektui.
        </p>
        <p type="title">
            Ealáhusaid váikkuhangaskaoamit
        </p>
        <p type="title">
            Áŋgiruššansuorggit - ealáhusat
        </p>
        <p type="title">
            Vealgi 31.12.2019 juolluduvvon doarjagiin
        </p>
        <p>
            Jagis 2019 geavahuvvui doarjjaortnegis ealáhusaide sullii 6 000 000 ru uhcit go dan mii lei bušehterejuvvon. Dasa sáhttet leat ollu sivat. Okta sivain lea ahte máŋga doarjaga leat gessojuvvon dahje máksojuvvon ruovttoluotta 2019:s. Muhtun álggahuvvon prošeavttat gárte hálbbibu, ja dalle ii leat vuođđu máksit olles doarjaga. Eará prošeavttat eai čađahuvvon dahje álggahuvvon, ja dalle ferte doarjja máksojuvvot ruovttoluotta. Eará sivva lea ahte doarjjajearru molsašuddá jagis jahkái.
        </p>
        <p>
            Jagis 2019 ledje uhcit ohcamat vuođđoealáhusain, juohkelágan ealáhusain ja duojis. Hutkás ealáhusat ja sámi mátkeealáhusat leat geavahan eanet doarjjaruđaid go dan mii lei bušehterejuvvon 2019:s. Das lea ohcamiid kvalitehta leamaš buoret ja Sámediggi lea čuovvulan ohcamiid lagabui earret eará erenoamáš prográmma Dáhttu bokte ja eará fitnodatovddidanprográmmaid bokte maid Sámediggi lea ruhtadan.
        </p>
        <p type="title">
            Primærnæringer
        </p>
        <p type="title">
            Mål for innsatsområdet:
        </p>
        <list>
            <p type="listitem">
                Primærnæringer som bærere av samisk kultur, språk og levesett.
            </p>
        </list>
        <p type="title">
            Vuođđoealáhusat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Vuođđoealáhusat seailudit sámi kultuvrra, giela ja eallinvuogi.
            </p>
        </list>
        <p type="title">
            Mariidna ealáhusat
        </p>
        <p>
            Sámediggi galgá vuoruhit váikkuheami guolástuspolitihkkii konsultašuvdnaortnega árjjalaš geavaheami bokte, oassálastit guolástusmuddemiidda, čuovvulit vuotnalávdegotti barggu, ja ovttasbargat ja gulahallat organisašuvnnaiguin main lea dahkamuš guolástemiin.
        </p>
        <p>
            Sámediggi meannudii čakčamánu dievasčoahkkimis ášši 34/19 «Sámedikki jahkásaš ášši guolástuspolitihka birra– ealáhus- ja vuoigatvuođaovdáneapmi mearrasámi guovlluin». Ášši addá Sámediggái buori vuođu ovddidit árvalusaid departementii ja direktoráhtii guovdilis čuolbmačilgehusaid oktavuođas guolástusain ja lotnolasealáhusain mearrasámi guovlluin.
        </p>
        <p>
            Deaŧalaš gaskaoapmi sámiid vuoigatvuođaid sihkkarastimis guolásteapmái leat konsultašuvnnat konsultašuvdnašiehtadusa vuođul. Konsultašuvnnas gaskal Sámedikki ja Ealáhus- ja riddodepartemeantta evttohii Sámediggi lasihit earremeroštallama eanet go dan maid Guolástusdirektevra lei evttohan rabasjoavkku fanaseriide ja bivdui riddoguolástusearis. Departemeanta čuovui Sámedikki evttohusa ja lasihii sihke bajimus eari ja dáhkiduvvon eari rabas joavkkus, ja lasihii riddoguolástuseari dáhkiduvvon earrelasáhusa 5 tonnas 7 tonnii, muhto ii mieđihan ollásit Sámedikki evttohussii.
        </p>
        <p>
            Sámediggi lea máŋgii čuoččuhan ahte ferte čađahit konsultašuvnnaid maiddái nationála mearradoallopolitihkas. Konsultašuvnnaid váilevašvuohta buvttiha stuorra hástalusaid ja stuorra váilevašvuođaid dálá mearradoallopolitihkas go guoská sámi perspektiivva fuolaheapmái. Gonagasreabbábivddu muddema gulaskuddama oktavuođas 2020:s bisuhii Sámediggi dan prinsihpa ahte sii geat giksašuvvet reappáin, galget maid beassat bivdit dan. Dat dagahii ahte Departemeanta guđii iežas evttohusa ahte rahpat gonagasreabbábivddu 2020:s Oarje-Finnmárkku fatnasiidda earremuddejuvvon guovllus (Nuorta-Finnmárku).
        </p>
        <p>
            Earremearrideami oktavuođas jahkái 2020 Seahkalas Norgga/Ruošša guolástuskommišuvnnas evttohii Sámediggi ahte davviguovlluid iešguđet máddodagaid guolleearit (TAC) mearriduvvojit nu ahte dat sihkkarastá guollemáddodagaid guhkesáigásaš ja guoddevaš hálddašeami davvin. Sámediggi evttohii viidáseappot ollásit ráfáiduhttit šákšamáddodaga boahtte 5 jahkái, go šákša Bartentsábis lea ealáhusviđjji čoavddašládja ja lea biebmun sihke guliide, mearranjiččehasaide ja lottiide davviguovlluin. Kommišuvdnabarggus doalahii Sámediggi iežas oainnu ja lei mielde váikkuheamen dasa ahte earit (TAC) - earret čáhppesbálddis - mearriduvvojedje Sámedikki mearridan rámmaid siskkabealde. Kommišuvdna doarjjui maiddái evttohusa ahte šákšabivdu ii galgga rahppojuvvot 2020:s.
        </p>
        <p>
            Sámediggi doarju maiddái reahkabivddu merddiiguin vuotnaguovlluin ja riddolagasguovlluin, go dát bivdu - seamma láhkai go gonagasreabbábivdu merddiiguin - guhkit áiggi vuollái vuolggaha gánnáhahtti bivddu ollu doaimmaiguin uhcit fatnasiidda. go guoská ieš reahkabivdui, de lea Sámediggi vuostá rahpat bivdima reahkafeastanuhtiiguin seamma máddodaga seamma guovllus, doppe gos lea reahkabivdu merddiiguin.
        </p>
        <p>
            Sámediggi háliida ahte Guolástusdirektoráhta galgá oažžut buorebut ovdan daid váikkuhusaid mat čájehit mo guolásteaddjit ieža sáhttet birget iežaset eriiguin Sámi guolástushálddašanguovllus. Dat ferte boahtit ovdan iešguđet muddemiin, muhto maiddái sin oktasaš rávvagiin Ealáhus- ja guolástusdepartementii, mas maiddái ferte oažžut ovdan mo evttohusat oktiibuot doibmet. Departemeanta lea mihtten Sámedikki árvalusa. Departemeanta áigu bivdit Guolástusdirektoráhta váldi dan mielde iežas árvvoštallamiidda ja iežaset bargui.
        </p>
        <p>
            Ovdabargguin Vuotnaguolástuslávdegotti ásaheapmái lei ovttamielalašvuohta gaskal Guolástusdepartemeantta ja Sámedikki das ahte lávdegoddi galgá oažžut dakkár ekonomalaš rámma mii dahká vejolažžan ollašuhttit lávdegotti mandáhta. Sámediggi lea ožžon dieđu Vuotnaguolástuslávdegottis ahte sin ekonomalaš rámmat ja čielggadeamit čállingoddedoaimma ektui eai leat doarvái buorit, juoga mii lea hehtten lávdegotti barggu. Ášši váldui ovdan Guolástusdirektoráhtain 2008:s, almmá buorráneami haga. Sámediggi lea 2019:s váldán dán ášši ovdan Ealáhus- ja guolástusdepartemeanttain, ja das juksojuvvon ovttamielalašvuohta das ahte lávdegoddi galgá evaluerejuvvot 2020:s, mas Vuotnaguolástuslávdegotti doaimma ja mandáhta iešguđet bealit galget geahčaduvvot vai lávdegoddi guhkit áiggi vuollái sáhtte čađahit iežas mandáhta albma láhkai.
        </p>
        <p type="title">
            Boazodoallu
        </p>
        <p>
            Sámediggi galgá leat politihkalaš eaktudeaddji boazodoallopolitihkas ja boazodoalu ealáhusovddideapmái. Dat sáhttá čađahuvvot konsultašuvnnaid bokte ja čoahkkimiid bokte gulahallanforumiin, ja lagas gulahallama bokte boazodoaluin.
        </p>
        <p>
            Sámediggi lea čađahan konsultašuvnnaid Eanadoallo- ja biebmodepartemeanttain evttohusaid birra dálá boazodoalloláhkii. Departemeanta lea evttohan rievdadit ulbmilparagráfa, geatnegahttojuvvon indiviidamerkema, boazologu almmuheami ja mearrádusa boazodoallostivrii nammadeami birra.
        </p>
        <p>
            Áigumuš evttohusain rievdadit ulbmilparagráfa lei ulbmilparagráfa ekologalaš guoddevašvuođa vuoruheapmi. Sámedikkis ii lean ovttamielalašvuohta dán rievdadusevttohussii ii ge dorjon dan. Departemeanta lea válljen vuordit evttohusain rievdadit ulbmilparagráfa dassážiigo Boazodoallolávdegoddi lea meannudan dan ja bargu guoddevašvuođaeavttuiguin lea válmmas ja árvvoštallojuvvon. Sámediggi lei vuostá rievdadusevttohusa mii guoská boazologu almmuheapmái, muhto konsultašuvnnain sohppojuvvui ahte sáhttá almmuhit siidaoasi ollislaš boazologu siskkáldasat ealáhusas. Dainna oaivvilduvvo ahte siidaoasi ovttaskasdoalli boazologu ii galgga almmuhit. Láhkarievdadusevttohus boazologu almmolašvuođa birra dohkkehuvvui Stuorradikkis geassemánu 17. b. 2019.
        </p>
        <p>
            Sámediggi oaivvilda ahte departemeantta evttohus geatnegahttojuvvo indiviidamerkema birra hedjonahttá boazodoalu árbevirolaš merkenvuogi. Nappo ii sáhttán ge Sámediggi doarjut láhkarievdadusevttohusa. Vaikke vel ii lean ovttamielalašvuohta dán láhkaevttohussii, de válljii departemeanta sáddet láhkaevttohusa Stuorradiggái meannudeapmái, gos láhkarievdadusevttohus dohkkehuvvui geassemánu 17. b. 2019.
        </p>
        <p>
            Departemeantta maŋimus láhkarievdadusevttohus guoskkai boazodoallostivrii. Departemeantta rievdadusevttohus lei ahte departemeanta ieš nammada buot čieža lahtu boazodoallostivrii masa Sámediggi sáhtii nammadit golbma lahtu. Sámediggi ii sáhttán doarjut dán evttohusa, ja konsultašuvnnain deattuhii Sámediggi deaŧalažžan ahte oasálaččat nammadit seamma ollu lahtuid boazodoallostivrii, ja ahte stivrra jođiheaddji sáhttá vurrolagaid leat Sámedikki nammadan evttohas dahje departemeantta evttohas. Deaŧalaš lea maid ahte jođiheaddji gelbbolašvuhtii biddjojuvvo sámi giella-, kultur- ja boazodoallofágalaš gáibádus. Sohppojuvvui vuordit rievdadusevttohusain dassážiigo boazodoalloláhkalávdegoddi lea válmmas.
        </p>
        <p>
            Sámediggi lea nammadan lahtuid Boazodoallostivrii áigodahkii 2019-2022. Dat lea boađusin čađahuvvon konsultašuvnnain main dovddahuvvui ahte duohta mielváikkuheapmi galggai sihkkarastojuvvot dássidis lahttologu bokte boazodoallostivrii, ja ahte stivrra jođiheaddji sáhttá vurrolagaid leat Sámedikki nammadan evttohas dahje departemeantta evttohas. Deaŧalaš lea maid ahte jođiheaddji gelbbolašvuhtii biddjojuvvo sámi giella-, kultur- ja boazodoallofágalaš gáibádus.
        </p>
        <p>
            Sámediggi lea nammadan lahtu dan bargojovkui mii galgá hábmet boazodoallopolitihka guoddevašvuođamihttomeriid eavttuid. Boazodoalu guoddevašvuođamihttomearrái gullet oassemihttomearit ekologalaš, ekonomalaš ja kultuvrralaš guoddevašvuohta, mas oassemihttomearit galget mihtidit lea go boazodoallu guoddevaš. Revišuvdna lea čujuhan ahte ekonomalaš ja kultuvrralaš guoddevašvuođa oassemihttomearit eai leat doarvái bures čađahuvvon. Bargojoavku galgá hábmet ekonomalaš ja kultuvrralaš guoddevašvuođa eavttuid. Ekologalaš guoddevašvuođa eavttut leat juo hábmejuvvon ja dát eavttut galget bissut, muhto bargojoavku sáhttá válddahit eará beliid mat sáhttet váikkuhit ekologalaš guoddevašvuhtii, ja evttohit mo daid sáhttá váldit mielde.
        </p>
        <p>
            Sámediggi lea čađahan gulahallančoahkkimiid boazodoaluin, oassálastán NBR riikkačoahkkimii, oassálastán boazodoalu regionála gulahallanforumii ja Sámediggi lea ovddastuvvon «Ut på vidda» nammasaš prošeavtta stivrenjoavkkus.
        </p>
        <p>
            Sámediggi oassálastá dárkojeaddjin Boazodoallošiehtadusain. Sámedikki árvalus jagi 2019 šiehtadallamiidda deattuhii areálavuđđosa sihkkarastima, ekonomalaš ovdáneami, rekrutterema, čálgoortnegiid ja DBS-doaibmabijuid boazodoalu várás, ja váikkuhangaskaomiid mat dorjot bearašvuđot boazodoalu.
        </p>
        <p>
            Sámediggi lea čađahan konsultašuvnnaid §§ 1, 18, 33 ja 71 rievdadusaid birra boazodoallolágas, ja konsultašuvnna Nordlándda boazodoallohálddahusa kantuvrra sirdima birra.
        </p>
        <p type="title">
            Eanadoallu
        </p>
        <p>
            Sámediggi áigu vuoruhit dan ahte beassat váikkuhit eanadoallopolitihkkii dakko bokte ahte juksat gulahallama ja konsultašuvnna guovddáš eanadoalloeiseválddiiguin, addit árvalusaid eanadoallošiehtadussii, čađahit ovttasbarggu ja gulahallama eanadoalloorganisašuvnnaiguin, ja sihkkarastit áigáduvvon máhtu ja oktiiordnejuvvon politihkkahábmema ealáhusas. Sámediggi áigu bargat dan ala ahte nuorat movttiidahttojuvvojit áŋgiruššat eanadoaluin.
        </p>
        <p>
            Prošeakta "Økt kjøttproduksjon i Troms og Finnmark" lea dál doaibmamin nuppi jagi. Prošeakta man Nortura jođiha, lea deaŧalaš njuovvanhivvodaga bisuheapmái Romssa ja Finnmárkku njuovahagain ja nu maiddái eanadoalu infrastruktuvrra bisuheapmái. Golmmajahkásaš prošeakta gáiccačivggabierggu geavaheami birra, mii álggahuvvui 2018:s, lea maŋiduvvon gáiccačivggabierggu eahpesihkkaris márkandilálašvuođaid geažil.
        </p>
        <p>
            SápmiAgri lea dál doaibmamin goalmmát jagi. Prošeakta lea lágidan eanadoallokafeaid buot viđa oassálasti gielddain iešguđet fáttáiguin, ja čađahan máŋga kurssa. Máŋga buolvamolsuma leat dáhpáhuvvan ja ođđa doallovisttit leat huksejuvvon 2019:s, muhto ii leat buorre diehtit lea go dat prošeavtta barggu geažil.
        </p>
        <p>
            Nu go ovddeš jagiid de lea Sámedikkis leamaš čoahkkin Eanadoallo- ja biebmodepartemeanttain árvalusaid birra eanadoallošiehtadussii. Sámediggi deattuhii deaŧalažžan earret eará vuorddehahtti eanadoallopolitihka, vuoruhit roavvafuođarvuđot buvttadeami sámi guovlluide ja stuorát buvttadandoarjaga uhcimus doaluide. Jahkásaš čoahkkimiin boanddaidservviiguin lea Sámediggi soahpan singuin muhtun oktasašvuoruhemiid sihke eanadoallošiehtadallamiin ja eanadoallopolitihkas. Smávva ja gaska sturrosaš doalut vuoruhuvvojedje 2019 šiehtadallamiin, ja roavvafuođarvuđot buvttademiid vuoruheapmi jotkojuvvo 2019:s.
        </p>
        <p>
            Sámediggi lei 2019:s mielde hábmemin regionála giliovddidanprográmma Romssa ja Finnmárkku eanadoalu várás. Barggu jođihii Fylkkamánni. Eanaš doaibmabijut čuvvot Sámedikki eanadoallopolitihka.
        </p>
        <p type="title">
            Boraspiret
        </p>
        <p>
            Sámedikki mihttomearri lea ahte boraspirehálddašeapmi lea hábmejuvvon nu ahte boraspiremáddodagat dagahit nu uhccán vahága sámi guohtunealáhusaide go vejolaš, ahte boraspiremáddodagat sámi guovlluin leat dakkár dásis ahte dat eai áitte sámi guohtunealáhusaid guoddevašvuođa, ja ahte vásáhusvuđot máhttu ja árbediehtu guohtunealáhusaid ja boraspiriid birra lea oassin boraspirepolitihka ja -hálddašeami mearrádusaid máhttovuođus.
        </p>
        <p>
            Sámediggi lea njukčamánus čađahan bargoseminára man fáddán lei sámi árbediehtu boazodoalu ja boraspiriid birra. Seminára lei ovttasbargu gaskal Birasdirektoráhta ja Norgga Boazosápmelaččaid Riikkasearvvi (NBR). Seminára fáddán lei mo čađahit vásáhusvuđot máhtu boazodoalu ja boraspiriid birra boraspire máhttovuđđui. Sámediggi lea maŋŋá seminára gulahallan Birasdirektoráhtain ja NBRain árbedieđu viidásat čađahemiin boraspirehálddašeapmái.
        </p>
        <p>
            Sámedikkis lei geassemánus čoahkkin Dálkkádat- ja birasdepartemeanttain (DBD) boraspiredili birra sámi guohtunguovlluin. Fáddán lei goaskimiid báhčin ja boraspirehálddašanplána Nordlánddas. Sámediggi bivddii ahte goaskinprošeakta Romssa fylkkas farggamusat álggahuvvo, ja ahte goaskimiid báhčin váldojuvvo mielde dán prošektii ja geahččalanortnegii Fovsenis. DBD vástidii ahte áigumuš lea fargga álggahit prošeavtta Romssa fylkkas, muhto ahte gáibiduvvo eanet dutkan ovdalgo sáhttá árvvoštallat sáhttá go váldit mielde goaskimiid báhčima. Sámediggi válddii viidáseappot ovdan Nordlándda boraspirehálddašanplána ja čujuhii dasa ahte departemeanta lea dan váldán meannudeapmái. DBD vástidii ahte departemeanta áigu bargat viidáseappot Nordlándda hálddašanplánain ja dan botta gusto plána nu mo boraspirelávdegoddi lea mearridan. Skábmamánus sohpe Sámediggi ja direktoráhta bargat viidáseappot Romssa fylkka prošeavttain ja ahte ođđajagimánus 2020 dollojuvvo čoahkkin daid orohagaiguin mat leat dieđihan beroštumi searvat prošektii.
        </p>
        <p>
            Sámediggi lea oassálastán Stuorradikki bearráigeahččan- ja vuođđudanlávdegotti rabas čoahkkimii dan boraspirehálddašeami iskkadeami birra maid Riikarevišuvdna lea čađahan. Sámediggi dovddahii ahte Dálkkádat- ja birasdepartemeanta lea uhccán láhčán dasa ahte juksat Stuorradikki guovttesuorat mihttomeari guoddevaš boraspiremáddodagaid ja eallinnávccalaš guohtunealáhusa birra.
        </p>
        <p type="title">
            Čoahkketabealla - vuođđoealáhusat
        </p>
        <p type="title">
            Doarjja vuođđoealáhusaide - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Eanet bargosajit vuođđoealáhusain ovdal jagi 2025.
            </p>
        </list>
        <p>
            Ohcamiid lohku
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Mariidna ealáhusat, guolástus
        </p>
        <p>
            41
        </p>
        <p>
            17
        </p>
        <p>
            24
        </p>
        <p>
            Eanadoallu, divodeamit ja lassevisttit
        </p>
        <p>
            8
        </p>
        <p>
            5
        </p>
        <p>
            3
        </p>
        <p>
            Boazodoallu
        </p>
        <p>
            0
        </p>
        <p>
            0
        </p>
        <p>
            0
        </p>
        <p>
            Eanadolliid ulbmiljoavku gáržžiduvvui sakka 2015:s ja dat čilge manne leat nu uhccán ohcamat eanadoalus. Dušše ovddidanprošeavttat, divodeamit ja lassevisttit vuoruhuvvojedje 2019:s. Dat sáhtte čilget manne leat uhccán ohcamat doallohuksemiidda Finnmárkkus 2019:s. Innovašuvdna Norgga dieđuid mielde lea stuorát beroštupmi doallohuksemiidda Romssa fylkkas. Eanadoallodoarjagat leat sihkkarastán dan vihttasa doallovuođu geat leat ožžon doarjaga.
        </p>
        <p>
            Mariidna ealáhusain juolluduvvui doarjja earet eará fanasoastimiidda, guollerusttegiid ođasmahttimii, debboprošeavttaide ja galmmihanrusttegiidda.
        </p>
        <p type="title">
            Boazodoallolága ja boazodoallohálddašeami guorahallama čielggadeapmi - prošeakta
        </p>
        <p>
            Sámediggi ja Norgga Boazosápmelaččaid Riikkasearvi (NBR) leat nammadan lávdegotti mii galgá árvvoštallat makkár rievdadusaid ferte boazodoallolagas dahkat nannen ja ovddidan dihtii boazodoalu bearašvuđot ealáhussan ja eallinvuohkin. Kultuvrralaš guoddevašvuođa nannen, boazodoalu giela gáhtten ja boazodoalu viidásat ovddideapmi dakkár álgoálbmotealáhussan mas lea sihkkaris ekonomalaš dienasvuođđu, ferte sihkkarastojuvvot lágain ja njuolggadusain.
        </p>
        <p>
            Boazodoallolávdegoddi lea čađahan 6 bargočoahkkima, ja láhkalávdegoddi lea dasa lassin čađahan ja oassálastán rabas čoahkkimiidda main lávdegoddelahtut lea beassan deaivvadit iešguđet guovlluid boazodoallu ovddasteddjiid. Lávdegoddi galgá erenoamážit čielggadit erohusa gaskal priváhtarievttálaš ja almmolašrievttálaš hálddašeami, ja árvvoštallat siidaosiid sajádaga. Lávdegoddi galgá evttohit dakkár rievdadusaid boazodoallolágas man nannešedje boazodoalu areálasuodjalusa. Lávdegoddi galgá geahčadit láhkamearrádusaid mat gusket boazolohkui.
        </p>
        <p type="title">
            Juohkelágan ealáhusat, lotnolas- ja meahcástanealáhusat, árvoháhkan ja ođđaásaheamit
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Ásahandávjodat lagabui Norgga gaskameari ollislaččat ja 2 % eanet fitnodagat
            </p>
        </list>
        <p>
            Sámediggi oaidná ahte lea ealáhuslaš stuorrunvejolašvuohta kulturealáhusain, ealáhushutkamis, mátkeealáhusain, báikkálaš borramušain ja nana vuođđoealáhusain. Dát ealáhusat ja oalgeealáhusat ovddastit ođasmuvvi resurssaid mat váikkuhit buori ealáhus- ja servodatovdáneapmái sámi guovlluin boahtteáiggis. Danne áigu Sámediggi deattuhit ovddidanproseassaid ja -prošeavttaid mat luvvejit potensiála dáin ealáhusain
        </p>
        <p type="title">
            Čoahkketabealla - juohkelágan ealáhusat, lotnolas- ja meahcástanealáhusat, árvoháhkan ja ođđaásaheamit
        </p>
        <p type="title">
            Doarjja ealáhusaide, fitnodatovddideapmái, lotnolas- ja meahcástanealáhusaide - ohcanvuđot doarjja
        </p>
        <p>
            Sivvan poastta unnitgeavaheapmái 2019:s lea eanaš ovddeš jagiid doarjjaruđaid ruovttoluottageassin.
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Fitnodatlohku lassána lagabui 2 % sámi guovlluin.
            </p>
        </list>
        <p>
            Okttibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Doarjja ealáhuseallimii, fitnodatovddideapmái, lotnolas- ja meahcástanealáhusaide
        </p>
        <p>
            45
        </p>
        <p>
            33
        </p>
        <p>
            12
        </p>
        <p>
            Stuorra oassi juolluduvvon ohcamiin 2019:s leat doarjagat mátkeealáhusfitnodagaide. Doarjja lea addojuvvon 4 prošektii main lea čatnaseapmi boazodollui. Buot dát prošeavttat gusket báikkálaš biepmu ovddideapmái ja viidásat ráhkadeapmái.
        </p>
        <p type="title">
            Sápmi ealáhussiida - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Luvvet sámi guovlluid smávva fitnodagaid stuorrun- ja ovdánanvejolašvuođaid
            </p>
        </list>
        <p>
            Sápmi Ealáhussiida lea oassi nationála ealáhussiidaprográmmas ja mas Sis-Finnmárku lea doaibmaguovlun. Ealáhussiidda bása lea Deanus/Unjárggas mas lea oktavuohta Porsáŋggu gildii, Kárášjoga gildii ja Guovdageainnu suohkanii.
        </p>
        <p>
            Ealáhussiiddaid doaibmabijut leat boahtán ávkin ealáhuseallimii dakko bokte ahte fitnodagat leat ásahan eahpeformálalaš fierpmádagaid ja lokten iežaset gelbbolašvuođa das mo jođihit iežas doaimma. Guhkit áiggi vuollái mii vuordit ahte doaibmabijut sihkkarastet oassálasti fitnodagaide buoret ekonomiija ja nannejit fitnodagaid.
        </p>
        <p type="title">
            Nuorra Ealáhushutkan - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Eanet ođđaásaheamit ja ealáhuseallima ođasmahttin, mat addet eanet bargosajiid.
            </p>
        </list>
        <p>
            Ođđaásaheamit leat vealtameahttun deaŧalaččat ahtanuššamii ja ođasmahttimii ealáhuseallimis ja dan bokte eanet bargosajiide. Jos galggaš lihkostuvvat eanet ealáhushutkamiin ja eanet ođđaásahemiiguin, de lea dárbu álgit juo vuođđoskuvllas ja joatkkaskuvllas. Nuorra ealáhushutkan bargá sierra oahppolágidemiiguin konkrehta bargo- ja prošeaktabargamušaiguin mat earret eará loahpahuvvojit gilvvuiguin.
        </p>
        <p>
            Ortnega ulbmiljoavkun leat joatkkaskuvlaoahppit. Livččii váttis mihtidit beavttu Sámedikki doarjagiin eanet bargosajiid várás. Ohppiid gelbbolašvuohta das mo plánet, ásahit ohppiidfitnodaga, doaimmahit dan ja loahpahit fitnodaga, lea loktanan. Dán gelbbolašvuođa sáhttet oahppit geavahit maŋŋágo sii leat geargan oahpus ja háliidit ásahit iežaset fitnodaga.
        </p>
        <p type="title">
            Sámi mátkeealáhusat - prošeakta
        </p>
        <p>
            Prošeavtta mihttomearri:
        </p>
        <list>
            <p type="listitem">
                Nannejuvvon árvoháhkan oassálasti fitnodagaide fitnodagaid gelbbolašvuođa ja gálvolágideami bokte, ja nannejuvvon márkanolaheapmi ja buoret beasatlašvuohta.
            </p>
        </list>
        <p>
            Prošeavtta Johtit - sámi golmmajahkásaš mátkeealáhus (mii álggahuvvui 2018:s) ja man Davvi-Norgga Mátkeealáhus jođiha, lea dál čađahuvvomin maŋimus jagi (2020). Maŋŋá juohke jagi loahpaheami čađaha Davvi-Norgga Mátkeealáhus iskkadeami, ja 2018 iskkadeapmi čájeha ahte 70 % oassálasti fitnodagain barget ollesáiggi fitnodagain ja 81 % dain leat birrajagi doaimmas. Dáinna lágiin juksá Sámediggi sámi mátkeealáhus mihttomeari ahte leat "máŋga sámi mátkeealáhusdoaimma mat doibmet birrajagi fitnodahkan".
        </p>
        <p>
            Oktiibuot leat 25 fitnodaga mielde prošeavttas, Finnmárkku rájes Trøndelága rádjai, main eatnašat bohtet Finnmárkkus ja Kárášjogas. Muhtun fitnodagat leat heaitán prošeavttas eará vuoruhemiid geažil. Jagi 2018 fokus lei nuppástuhttin ja vásáhusdesign, jagi 2019 fokus fas lei buvttaovddideapmi ja digitaliseren, ja jagi 2020 fokus galgá leat márkanvejolašvuođaid nannen eanet oinnolašvuođain ja vuovdimiin. 2019:s, mii lea prošeavtta nubbi jahki, lei fitnodagain giđđačoahkkaneapmi mas historjámuitaleapmi, buvttaovddideapmi ja biebmovásáhusat ledje fáddán. Dasa lassin čađahuvvui oahppomátki earret eará Ruŧŧii, ja muhtun kurssat leat dollojuvvon, earret eará oahppat mo šaddat čeahpes neahttageavaheaddjin. Sámediggái lea plána prošeavtta loahpaheapmái deaŧalaš, exit-plána, ja ahte ovttasbargu doaimmaheddjiid gaskkas fuolahuvvo seammás go ođđa ásahuvvojit. Exit-plána ráhkadeamis leat goappašat davimus fylkkat mielde ovttas Innovašuvdna Norggain.
        </p>
        <p>
            Seammás go Johtit lea doaimmas, de leat áibbaš dárbbašlaš ahte Sámediggi váldá ovddasvástádusa das mii dáhpáhuvvá sámi kultuvrra kommersialiseremiin, Romssas. go bohtet eanet ja eanet mátkkálaččat Romsii, de jearahuvvo sámi kultuvra eanet ja eanet. Danne lea áibbas lunddolaš čađahit prošeavtta Romssas, gos deaddu sámi kultuvrii lea stuorámus ja gos dat jearahuvvo eanemusat. Dáppe han sáhttá háhkat buoremus máhtu das mii dáhpáhuvvá go kultuvra kommersialiserejuvvo.
        </p>
        <p>
            Dáppe lea "Vahca" nammasaš prošeakta ovddiduvvon. Mii háliidit ráhkadit luotta, man earát besset čuovvut. Dat lea ovttasbargoprošeakta gaskal Sámedikki ja Romssa suohkana. Oassin das mo hálddašit sámi kultuvrra Romssa mátkeealáhusas, lea Visit Tromsø bargan dainna ahte ovddidit etihkalaš njuolggadusaid sámi mátkeealáhussii. Dat galget geavahuvvot Visit Tromsø lahttofitnodagaid ektui.
        </p>
        <p>
            Vahca prošeakta álggahuvvui guovvamánus 2019 seminárain Romssas fáttá birra. maŋŋá seminára sohpe Sámediggi ja Romssa suohkan loktet prošeavtta ođđa muddui, guovttejahkásaš váldoprošeaktan. Prošeakta oaččui 2019:s 600 000 ruvdnosaš ruhtadeami Servodatloktemis (Davvi-Norgga Seastinbáŋku).
        </p>
        <p type="title">
            Sámi mátkeealáhusat - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Ollu sámi mátkeealáhusdoaimmaheaddjit mat doibmet birrajagi fitnodahkan.
            </p>
        </list>
        <p>
            Oktiibuot
        </p>
        <p>
            juolluduvvon
        </p>
        <p>
            Biehttaluvvon
        </p>
        <p>
            Sámi mátkeealáhusat
        </p>
        <p>
            13
        </p>
        <p>
            9
        </p>
        <p>
            4
        </p>
        <p>
            Doarjjaortnegii sámi mátkeealáhusat várrejuvvui 1 000 000 ru. Sámediggái bohte ollu buorit ohcamat 2019:s ja ollu dain ožžo doarjaga. Okta dain ohcciin geas juolluduvvui ovddidan- ja investerendoarjja, lei Hættas Opplevelser Guovdageainnus. Orus Moments AS oaččui juolluduvvot álggahandoarjaga. Dát doarjagat lea váikkuhan dasa ahte fitnodagat sáhttet ovddidit doaimmaset nu ahte sisaboahtu addá vuođu birrajagi doibmii.
        </p>
        <p type="title">
            Dieđáhus sámi ealáhusaid birra
        </p>
        <p>
            Ealáhusdieđáhus Šattolaš Sápmi dohkkehuvvui 2019:s. Bargu lea Sámedikki proseassa boađus. Lágiduvvon bargoseminárain leat sihke olggobealde ja siskkáldas doaimmaheaddjit leamaš mielde. Olggobealde konsuleantafitnodat lea leamaš hui deaŧalaš dán barggus. Sámediggi mearridii ođđa váldomihttomeari Sámedikki ealáhuspolitihkkii:
        </p>
        <list>
            <p type="listitem">
                <em type="italic">
                    Sámi guovlluin galget leat nana ealáhusat mat ovddidit ja bisuhit eallinnávccalaš sámi servodagaid
                </em>
            </p>
        </list>
        <p>
            Dieđáhusa áigumuš lea oažžut ealáhuspolitihka áŋgiruššat erenoamážit sámi ealáhusaiguin ja sámi servodatovddidemiin. Politihkkaovddideamis galget dát ealáhusat vuoruhuvvot; vuođđoealáhusat, duodji, hutkás ealáhusat ja sámi mátkeealáhusat ja juohkelágan ealáhusat. Politihkkaovddideapmái leat biddjojuvvon 35 vuoruheami.
        </p>
        <p>
            Váikkuhangaskaoapmegeavaheapmái leat biddjojuvvon 12 vuoruheami masa earret eará dát gullet; vuosttašgearddeálggaheaddjit, árramuttu innovašuvdna, dutkan ja ovddideapmi, investerenprošeavttat, fierpmádatprográmmat ja gealbudeapmi ja ovttasbargu eará doaimmaheddjiiguin. Okta dain stuorra rievdadusain váikkuhangaskaoapmegeavaheamis lea ahte doaibmaguovlu oktan dálá 31 gielddaiguin, galgá heaittihuvvot. Sámediggi áigu dahkat ovttasbargošiehtadusaid dihto gielddaiguin sámi ealáhusovddideami oktavuođas, ja dan vuođul ásahit ođđa doaibmaguovllu. Proseassa dieđáhusa čađahemiin álggahuvvo 2020:s.
        </p>
        <p type="title">
            Hutkás ealáhusat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Eanet sámi kulturealáhusbargit mat buvttihit gievrras ja gánnáhahtti kulturealáhusfitnodagaid main lea stuorát birgenmunni.
            </p>
        </list>
        <p>
            Sámi hutkás ealáhusain lea stuorra vejolašvuohta šaddat okta dain deaŧaleamos ealáhusgeainnuin sámiide boahtteáiggis. Sámediggi mearridii 2017:s doaibmaplána sámi hutkás ealáhusaid várás 2017 - 2019.
        </p>
        <p>
            Sámediggi lea 2019:s plánen Šoop Šoop – Sámi design days mii galgá lágiduvvot Romssas guovvamánus 2020.
        </p>
        <p>
            Faamoe mii mearkkaša fápmu lullisámegillii, lea fitnodatovddidanprográmma daid fitnodagaid várás mat háliidit šaddat eanet gánnáhahttin. Prográmma lea čalmmustahttán mearkagálvvu, vuovdima ja ekonomiija. Oktiibuot vihtta fitnodaga besse fárrui. Prográmma loahpahuvvo borgemánus 2020. Faamoe lea lágidan oktiibuot guokte čoahkkaneami 2019:s mas oassálastit leat ovttas rehketdoallofitnodagain geahčadan rehketdoalu árvvoštallan dihtii leat go buoridanvejolašvuođat. Sii leat bidjat mihttomeriid jahkái, ja sii leat viiddidan iežaset fierpmádaga fitnodatgalledemiid bokte. Dasa lassin lea sii čoahkkanemiin ožžon nannejuvvot iežaset mearkagálvvu digaštallamiid ja smiehtademiid bokte.
        </p>
        <p type="title">
            Čoahkketabealla - hutkás ealáhusat
        </p>
        <p type="title">
            Doarjja hutkás ealáhusaide - ohcanvuđot doarjja
        </p>
        <p>
            Sámediggeráđđi lea áššis SR 142/19 sirdán ruđa Hutkás ealáhusaide doarjagii bušeahttafápmudusa vuođul, nu ahte disponerensupmi lei 1 250 000 ru.
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Eanet sámi kulturealáhusbargit mat buvttihit gievrras ja gánnáhahtti kulturealáhusfitnodagaid main lea stuorát birgenmunni.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Doarjja hutkás ealáhusaide
        </p>
        <p>
            17
        </p>
        <p>
            15
        </p>
        <p>
            2
        </p>
        <p>
            Dát doarjjaortnet hálddaša 1 000 000 ru. Ollu ja buorit ohcamat bohte, ja dán poasttas lea geavahuvvon eanet go dan mii lei bušehterejuvvon. Dat sáhtte mearkkašit ahte Sámis leat ollu fitnodagat mat háliidit sajáiduvvat ja viidáseappot ovddidit fitnodagaset. Eará sivva sáhttá leat ahte ollu fitnodagat dihtet guđe ortnegis sii sáhttet ohcat. Laš nammasaš bivttasfitnodat lei okta dain fitnodagain mii oaččui álggahandoarjaga, ja Sjabretje AS nammasaš fitnodat lei okta ollu fitnodagain mat ožžo ovddidandoarjaga.
        </p>
        <p type="title">
            Gelbbolašvuođavuđot hutkás ealáhusat - prošeakta
        </p>
        <p>
            Sámi hutkás ealáhusat leat priváhta fitnodagat mat ovdanbuktet ja vuvdet kultuvrralaš buktagiid gálvun dahje bálvalussan. Eaktun oažžut buori ovdáneami dán ealáhusas lea ahte gánnáhahttivuohta deattuhuvvo. Sámediggi lea máŋggaid jagiid lágidan Dáhttu-prográmma mas leat hui buorit bohtosat.
        </p>
        <p>
            Dáhttu gründer prográmma golbma maŋimus čoahkkaneami lágiduvvojedje Lulli-Romssa guovllu oassálastiide. Oktiibuot čađahedje 8 fitnodaga kurssa. Dasa lassin čađahuvvojedje muhtun webinára, ja oassálastit ožžo gitta 30 diimmu rádjai oktagaslaš bagadeami. Oassálastit leat lokten iežaset gelbbolašvuođa ja ásahan siskkáldas fierpmádagaid dán Dáhttu-prográmma bokte.
        </p>
        <p type="title">
            Duodji
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Eanet duojárat geain duodji lea ealáhussan.
            </p>
        </list>
        <p>
            Sámedikki dievasčoahkkin meannudii 2019 čavčča sierra ášši duoji organiserema birra. Ášši bijai vuođđun jagi 2018 mannosaš Sámedikki dieđáhusa duoji birra ja evaluerenraportta Duodjeinstituhta birra. Dieđáhusas boahtá ovdan ahte Sámedikki mihttomearri duodjeealáhussii lea ovddidit duoji boahtteáiggeguvllot ja geasuheaddji ealáhussan. Das leat biddjojuvvon guhtta áŋgiruššansuorggi mas rekrutteren, gánnáhahttivuohta, váikkuhangaskaoamit, ealáhusa organiseren, gealbudeapmi ja stuorát márkan leat vuoruhuvvon boahttejagiin.
        </p>
        <p>
            Sámediggi lea čuovvulan áŋgiruššansuorggi ealáhusa organiserema birra. Áigumuš dáinna áŋgiruššansurggiin lea ulbmillaš organiseren mii lea heivehuvvon ealáhusa dárbbuide. Dieđáhus evttoha guokte strategiija mihttomeari juksamii: Oažžut mielde Duodjeinstituhta Duoji váldošiehtadussii ja geahčadit duodjeealáhusa organiserema. Dievasčoahkkin mearridii maiddái ahte Duojáriid Ealáhussearvi, Sámiid Duodji ja Duodjeinstituhtta galget leat mielde. Bargo jotkojuvvo 2020:s.
        </p>
        <p type="title">
            Čoahkketabealla - duodji
        </p>
        <p type="title">
            Duodjeinstituhtta - njuolggodoarjja
        </p>
        <p>
            Sámediggi álggahii 2018:s Duodjeinstituhta ja gullevaš bagadeaddjiortnega evaluerema. Sámediggi háliidii earret eará árvvoštallat ulbmilolahusa duoji ektui ealáhussan ja ealáhusdoaimmaheddjiid duodjebagadeddjiid geavaheami ja sin ávkki duodjebagadeddjiin. 2019 giđa lei raporta Duodji boahtteáigái - Duodjeinstituhta ja Duodjeinstituhta bagadeaddjiortnega evalueren válmmas.
        </p>
        <p>
            Raporttas čujuhuvvui dasa ahte Duodjeinstituhta rollas kulturguoddin ja immateriála kulturárbbi hálddašeaddjin lea stuorra mearkkašupmi. Váldokonklušuvdna lei dattetge ahte Duodjeinstituhtta ii nagot ollašuhttit iežas mandáhta doaibmat ovddidan- ja gealboguovddážin duodjái ealáhussan, kultuvran ja giehtaduodjin. Instituhta doaimmas lea vuosttažettiin sáhka duojis kultuvran ja giehtaduodjin, ja dat boahtá ovdan bargiid formálagealbbus.
        </p>
        <p>
            Raporta rávve ahte Duodjeinstituhtta jotkojuvvo, muhto gáržžit mandáhtain, juogo gealboguovddážin duodjái immateriála kulturárbin, dahje gealboguovddážin design, buvtta- ja márkanovddideami várás. Telemarksforskning oaivvilda ahte dálá doaibma lea lagamus vuosttaš molssaeavttu.
        </p>
        <p type="title">
            Ovddideapmi ja rekrutteren duodjeealáhusas - njuolggodoarjja Boazodoalu ja duoji oahpahuskantuvrii
        </p>
        <p>
            Oahpahuskantuvra oktiiordne ja beavttálmahttá dan oahpahusa maid ovttastuvvon oahppofitnodagat addet fidnoohppiide ja oahpaheaddjekandidáhtaide boazodoalus ja duojis. Áigumuš lea oahpahit nuoraid vai šaddet čeahpes fágabargin boazodoalus ja duojis. Oahpahuskantuvra addá joatkkaoahpu oahppofitnodagaide gos sáhttá váldit fágareivve dahje gealboduođaštusa. Vuolggasajis galget álo leat 10 oahppošiehtadusa duodjefágain.
        </p>
        <p>
            Oktiibuot ledje 10 fidnooahppi loahpageahčen 2019. 7 ođđa oahppi váldojuvvojedje sisa 2019:s. 4 fidnooahppi čađahedje fidnooahppiáigodaga 2019:s, geain 2 cevze fágaiskosa.
        </p>
        <p type="title">
            Duoji ealáhusšiehtadus
        </p>
        <p>
            Duoji ealáhusšiehtadussii várrejuvvui 7 200 000 ru 2019 várás. Dasto dohkkehii Sámedikki dievasčoahkkin šiehtadusa. Ruđat galget earret eará geavahuvvot doaibmadoarjjan, stipeandan, investeren- ja ovddidanruhtan duodjefitnodagaide, njuolggodoarjjan duodjeorganisašuvnnaide jna.
        </p>
        <p>
            Várrejuvvon ruđain geavahuvvui sullii 4 400 000 ru duodjeulbmiliidda (ruovttoluottageassimat eai leat mielde das). Dat lea uhcit go mannanjagi geavaheapmi, ja mearkkaša hui stuorra vuollegeavaheami dain ruđain mat leat várrejuvvon ulbmilii. Váttis lea dadjat manne geavahuvvo uhcit ruhta, muhto orro leamen nu ahte duodjedoaimmain lea uhcit investerendárbu.
        </p>
        <p>
            Sámediggeráđđi lea áššis SR 142/19 sirdán ruđa faga- ja ekonomijalávdegottis bušeahttafápmudusa vuođul, nu ahte disponerensupmi lei 50 000 ru.
        </p>
        <p>
            Muđui várrejuvvui 1 000 000 ru márkanheiveheapmái 2019:s, muhto dušše 350 000 ru dain ruđain geavahuvvui ulbmilii. Dát ortnet lea 2019:s várrejuvvon Sámi Duodjái ja Duojáriid Ealáhussearvái, muhto 2020:s dát ortnet rahppojuvvo stuorát ulbmiljovkui.
        </p>
        <p type="title">
            Doaibmadoarjja Duodji
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Buoridit iežas duddjon árbevirolaš buktagiid gávpejođu.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Doaibmadoarjja Duodji
        </p>
        <p>
            30
        </p>
        <p>
            27
        </p>
        <p>
            3
        </p>
        <p>
            2019:s juolluduvvui oktiibuot 2 598 840 ru doaibmadoarjjan. Postii lei várrejuvvon 2 100 000 ru. Dasa gulle maid jagi 2018 váiddaáššit mat meannuduvvojedje 2019:s. Sivas go lei uhccán ohcan duodjeruđaide muđui, de eai vuoliduvvon doarjjasupmit.
        </p>
        <p type="title">
            Investeren- ja ovddidandoaibmabijut, konsuleantaveahkki, álggahandoarjja ja prošeavttat
        </p>
        <p>
            Sámediggeráđđi lea áššis SR 142/19 sirdán ruđa bušeahttafápmudusa vuođul.
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Duodjefitnodagaid ámmátlašvuohta ja sisaboahtu buorránit.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Investeren- ja ovddidandoaibmabijut Duodji
        </p>
        <p>
            9
        </p>
        <p>
            6
        </p>
        <p>
            3
        </p>
        <p>
            2019:s lei várrejuvvon 1 500 000 ru investeren- ja ovddidandoaibmabijuide. Sámediggeráđđi lea áššis SR 142/19 sirdán ruđa investeren- ja ovddidandoaibmabijuin bušeahttafápmudusa vuođul, nu ahte disponerensupmi lei 1 430 000 ru. Muhto dušše sullii 675 000 ru geavahuvvui ulbmilii. Ruhtageavaheapmi dán ulbmilii lea njiedjan jeavddalaččat 2015 rájes.
        </p>
        <p type="title">
            Duodjestipeanda
        </p>
        <p>
            Sámediggeráđđi lea áššis SR 142/19 sirdán ruđa duodjistipeanddas bušeahttafápmudusa vuođul, nu ahte disponerensupmi lei 120 000 ru.
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Eanet olbmot geain lea formála gelbbolašvuohta duoji siskkobealde.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Duodjestipeanda
        </p>
        <p>
            11
        </p>
        <p>
            11
        </p>
        <p>
            0
        </p>
        <p>
            Sámi joatkkaskuvllas ja boazodoalloskuvllas leat čieža oahppi váldán duodjefágaid, golmmas lohke duoji Sámij åhpadusguovdásjis Johkamohkis ja okta gii logai duodjemastera Sámi allaskuvllas. Dat lea dagahan ahte eambbogat leat háhkan gelbbolašvuođa duojis.
        </p>
        <p type="title">
            Čálgoortnegat
        </p>
        <p>
            Doarjjaortnega mihttomearri Čálgoortnegat:
        </p>
        <list>
            <p type="listitem">
                Buorit čálgoortnegat daid duojáriidda geat leat dohkkehuvvon duodjeregistaris.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Čálgoortnegat
        </p>
        <p>
            6
        </p>
        <p>
            6
        </p>
        <p>
            0
        </p>
        <p>
            Sámediggi lea juolludan doarjaga guđa duojárii čálgoortnega bokte. Dát ruđat leat sihkkarastán dihto dienasbuhttema sidjiide geat leat leamaš buohccin.
        </p>
        <p type="title">
            Gelbbolašvuohta, oahpahus, kurssat
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Duodjefitnodagaid ja duojáriid ámmátlašvuohta ja sisaboahtu buorránit.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Gelbbolašvuohta, oahpahus, kurssat
        </p>
        <p>
            11
        </p>
        <p>
            8
        </p>
        <p>
            3
        </p>
        <p type="title">
            Márkanheiveheapmi
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Duodjefitnodagaid ámmátlašvuohta ja sisaboahtu buorránit.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Márkanheiveheapmi
        </p>
        <p>
            4
        </p>
        <p>
            3
        </p>
        <p>
            1
        </p>
        <p type="title">
            Kultuvra
        </p>
        <p type="title">
            Servodatmihttu:
        </p>
        <list>
            <p type="listitem">
                Ealli ja girjás sámi dáidda- ja kultureallin mas lea buorre kvalitehta.
            </p>
        </list>
        <p>
            Sámedikki váldobargamuš kulturpolitihkas lea láhčit diliid nu ahte sámi dáidda- ja kulturdoaimmat ovddiduvvojit. Sámediggi galgá leat okta deaŧaleamos eavttuid biddjin sámi dáidaga ja kultuvrra ovddideamis.
        </p>
        <p type="title">
            Kultuvrra váikkuhangaskaoamit
        </p>
        <p type="title">
            Áŋgiruššansuorggit - kultuvra
        </p>
        <p type="title">
            Vealgi 31.12.2019 juolluduvvon doarjagiin
        </p>
        <p type="title">
            Buorit rámmaeavttut sámi dáiddáriidda
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi dáidda mii ovddida, iskkada ja hástala.
            </p>
        </list>
        <p>
            Ovttasbargu iešguđet almmolaš doaimmaheddjiiguin lea deaŧalaš strategiija dasa ahte juksat áŋgiruššansuorggi váldomihtu. Dán strategiija vuođul lea Sámedikki jahkebeallásaš hálddahuslaš gulahallančoahkkimat Kulturdepartemeanttain.
        </p>
        <p>
            Dáid čoahkkimiid fáddán lea earret eará dieđuid lonohallan ja guovdilis áššiid ságaškuššan, álgoevttohusat boahttevaš stuorradiggedieđáhusaide, iešguđet huksenproseassaid stáhtus ja čuovvuleapmi, ja Sámedikki bušeahttadárbbu gaskkusteapmi. Čoahkkimiid oktavuođas fitnat maid dábálaččat galledeamen kulturásahusaid, mii addá ásahusaide liibba muitalit iežaset birra ja ovdanbuktit iežaset dárbbuid ja hástalusaid. Čoahkkimat leat earret eará leamaš mielde oažžut oidnosii sámi kulturásahusaid hástalusaid, ja ahte álgoárvalusat boahttevaš stuorradiggedieđáhusaide kultursuorggis leat gaskkustuvvon Kulturdepartementii.
        </p>
        <p>
            Kulturdepartemeanta lea 2019:s bargan stuorradiggedieđáhusain dáiddáriid birra. Dan oktavuođas lei Sámedikkis gulahallančoahkkin Sámi Dáiddárráđiin ja sámi dáiddárorganisašuvnnaiguin. Ovdal čoahkkima čađahii Sámediggi ovttas Sámi Dáiddárráđiin iskkadeami sámi dáiddáriid gaskkas. Dat biddjojuvvui ovdan gulahallančoahkkimis. Dasa lassin lea Sámediggi addán árvalusaid stuorradiggedieđáhussii.
        </p>
        <p>
            Sámediggi oassálasttii hálddahuslaš čoahkkimii Kulturdepartemeanttain, Trøndelága, Nordlándda, Romssa fylkkasuohkaniiguin ja Finnmárkku fylkkagielddain Oslos, mas fáddán lei regiovdnaođastus ja bargamušjuogadeapmi kultursuorggis.
        </p>
        <p>
            Das muitaluvvui barggu stáhtusa birra. Čoahkkimis lei ovttamielalašvuohta láhčit diliid dasa ahte Sámediggi beassá oassálastit oktasaščoahkkimiidda gaskal Kulturdepartemeantta ja buot fylkkagielddaid regiovdnaođastusa ja bargamušjuogadeami čuovvuleamis.
        </p>
        <p>
            Sámedikkis lei hálddahuslaš gulahallančoahkkin Norgga Kulturráđiin, mas fáddán lei diehtojuohkin ja dieđuid lonohallan earret eará kulturpolitihkalaš proseassaid birra, ja čuovvuleapmi iešguđet ovttasbargosurggiin. Šiehtaduvvui doallat jahkásaš gulahallančoahkkimiid.
        </p>
        <p>
            Sámediggi oassálasttii sámi árvalusčoahkkimii Bådådjo suohkana barggu oktavuođas ohcamiin šaddat Eurohpá kulturoaivegávpogin. Loahpalaš ohcan buoriduvvui vuosttaš ohcama ektui go guoskkai sámi sisdollui. Bådådjo suohkan válljejuvvui kulturoaivegávpogin 2024:s.
        </p>
        <p>
            Sámediggi gieđahalai Sámedikki nuoraidpolitihka organiserema áššis 55/19. Sámediggi áigu nannet sámi nuoraid váikkuheami Sámedikki politihkkii. Ráhkkaneapmin áššái lágidii Sámediggi árvalusčoahkkimiid Sámedikki nuoraidpolitihkalaš lávdegottiin ja sámi nuoraidorganisašuvnnaiguin, main fáddán lei mo Sámediggi sáhttá nannet sámi nuoraid váikkuheami Sámedikki politihkkii ja mo buoremusat lágidit barggu.
        </p>
        <p type="title">
            Internationaliseren
        </p>
        <p>
            Sámi giella ja kultuvra lea oahpis miehtá máilmmi, ja sámi dáiddárat leat hui bivnnut riikkaidgaskasaččat. Sámediggi oassálastá fierpmádagaide ja lea mielde láhčimin dáiddáriidda ođđa ja gelddolaš vejolašvuođaid iešguđet arenain. Internationaliseren lea áigegáibideaddji ja strategalaš bargu, mas fierpmádagaid ásaheapmi lea guovddážis, muhto das čuvvot maiddái gelddolaš ja deaŧalaš vejolašvuođat sámi kultuvrii ja dáidagii.
        </p>
        <p>
            Sámedikkis lea ain buorre gulahallan OCA:in, Office of Contemporary Art Norway. Sin olis čuvvot ollu deaŧalaš vejolašvuođat sámi visuála dáidagii ja eará dáiddasurggiide. Sin namain searvvai Sámediggi Venezia biennálii 2019:s ovttas Ruoŧa ja Suoma sámedikkiiguin, mas vuosttaš geardde čájehuvvui sámi dáidda. Sámedikkis lea leamaš čoahkkin OCA Eurohpá fierpmádagain VAP ja Sámediggi lei maid mielde lágideamen Sápmi Too dáiddačájálmasa ovttas OCA:in ja Dáiddadáluin.
        </p>
        <p>
            Sámi girjjálašvuohta ja kultuvra lei deaŧalaš oassi Norgga čájáhusvisttážis máilmmi stuorámus girjemeassus Frankfurtas, ja dasa lassin lei sámi dáidda ja kultuvra ovddastuvvon čájáhusas House of Norway maid Museum Angewandte Kunst kuraterii girjemeassu oktavuođas.
        </p>
        <p>
            Sámedikkis lea maid leamaš oktavuohta eará ásahusaiguin. Mii geahččalit oažžut ovttasbarggu Music Norway:in ja Norwegian Crafts:in. Muđui lea dáiddasuorggis alddis fierpmádat man bokte dáiddárat márkanfievrridit iežaset, ja nu leat ollu sámi dáiddárat ieža gávdnan geainnu máilbmái. Nu sáhttá Sámediggi doarjut dáiddáriid internationaliserendoarjjaortnega bokte.
        </p>
        <p type="title">
            Fuomášupmi sámi dáidagii
        </p>
        <p>
            Sámi dáidda ja sámi dáidagat ožžot stuorra fuomášumi ja dohkkehusa sihke riikka siste ja riikkaidgaskasaččat. Sámediggepresideanta lei mielde sámi dáiddačájáhusa «Historier. Tre generasjoner samiske kunstnere» rahpamis Dronnet Sonja KunstStallenis gonagasšloahta luhtte Oslos. Dáidda ja dáiddárat muitalit sihke guhkes historjjálaš linnjáid, ja váldet ovdan áigeguovdilis áššiid. Dáidaga eai cakka ráját. Sáhttet leat ráját dáiddavugiid gaskkas, dáidaga ja dáiddaduoji gaskkas, buolvvaid gaskkas ja riikkaid gaskkas. Čájáhusas Oslos čájehuvvui sihke Norgga, Ruoŧa ja Suoma belde Sámi dáidda.
        </p>
        <p>
            2019:s leat sámi dáiddárat vásihan erenoamáš riikkaidgaskasaš fuomášumi dáhpáhusaid bokte Venezia biennálas Itálias ja Frankfurt girjemeassus Duiskkas.
        </p>
        <p>
            Sámediggi lea guhká bargan dainna ahte oažžut huksejuvvot sierra sámi dáiddamusea. Statsbygg lea 2019:s čađahan vejolašvuođaguorahallama plánaid oktavuođas oažžut huksejuvvot sámi dáiddamusea Kárášjohkii.
        </p>
        <p type="title">
            Ovttasbargu davviriikkaid gaskkas
        </p>
        <p>
            Sámedikkiin lea miehtá jagi leamaš lagas gulahallan rájáhis ovttasbarggu ásaheami oktavuođas. Dát ovttasbargu boađášii earret eará dáiddasuorgái buorrin. Čoahkkimiidda leat maiddái Sámiráđđi ja Sámi dáiddárráđđi oassálastán. Sámi kultuvrra sámi ovddasteddjiin lea čoahkkimat dakkár guovddáš davviriikkalaš ásahusaiguin go Norgga kulturráđiin, Ruoŧa kulturráđiin ja Taike:in. Čoahkkimis mearriduvvui ahte dárbbašuvvo stuorát máhttovuođđu dán bargui. Seammás lea mearriduvvon ahte galget lágiduvvot oktasaš dáiddakonferánssat. Ruoŧa bealde Sámediggi lágida konferánssa 2020:s. Norgga bealde Sámediggi 2021:s, ja Suoma bealde Sámediggi fas 2022:s.
        </p>
        <p type="title">
            Immateriála kulturárbi
        </p>
        <p>
            Sámediggi lea máŋga jagi bargan Unesco konvenšuvnnain immateriála kulturárbbi gáhttema birra, maid Norga lea ratifiseren. Sámi kulturárbi ja sámi museaid bargu lea guoskevaš dán oktavuođas. Sámedikkis lea leamaš lagas gulahallan kulturráđiin konvenšuvdnabarggu birra. Norgga Kulturráđđái gullá implementeren.
        </p>
        <p>
            Sámedikkis lei konstruktiiva čoahkkin Norgga Kulturráđiin Arctic Arts Summit mas sohppojuvvui lágidit siviila sámi servodahkii guoskevaš bargobáji. Sámediggi lea ovttas eará sámi oassálastiiguin leamaš mielde vuosttaš davviriikkalaš konferánssas ealli kulturárbbi birra. Bággofárreheamit lei earret eará fáddán ovtta dain bargobájiin.
        </p>
        <p>
            Sámediggi lágidii ovttas Norgga Kulturráđiin 3-beaivásaš bargobáji siviila sámi servodahkii guoskevaš immateriála kulturárbbi birra. Oassálastit miehtá Sámi (earret Ruošša) ledje bovdejuvvon sámedikkiid bokte, ja doppe ledje oassálastit buot golmma riikkas, sihke NGO- ja hálddašandásis. Maŋŋá bargobáji mearriduvvui loktet dán barggu dievasčoahkkináššin 2020:s, ja maiddái mearriduvvui ovddidit strategiija nannen dihtii álgoálbmogiid rolla ja jiena riikkaidgaskasaččat konvenšuvdnabarggus.
        </p>
        <p>
            Sámediggi oassálasttii Unesco immateriála kulturárbegáhttenkonvenšuvnna stáhtaidgaskasaš lávdegotti njealljenuppelogát dábálaš čoahkkimii. Das oassálasttii Sámediggi lassin ieš čoahkkimii ollu čoahkkimiidda iešguđet stáhtaoasálaččaiguin ja NGO:in, oalgedáhpáhusaide earret eará ieš álgoálbmotgiellajagi implementerema birra. Sámediggi deaivvai dan moadde álgoálbmotovddasteaddji geat ledje das, mas duođaštuvvui ahte álgoálbmogiid iešmearrideapmi lea guovddáš ášši viidásat barggus.
        </p>
        <p type="title">
            Čoahkketabealla - buorit rámmaeavttut sámi dáiddáriidda
        </p>
        <p type="title">
            Sámi dáiddáršiehtadus - šiehtadus
        </p>
        <p>
            Dáiddáršiehtadusa mihttomearri:
        </p>
        <list>
            <p type="listitem">
                Sámi kulturorganisašuvnnain ja sámi dáiddáriin leat buorit ja einnostanvejolaš rámmaeavttut doaibmaseaset.
            </p>
        </list>
        <p>
            Sámediggi ja Sámi Dáiddárráđđi leat dahkan ovttasbargošiehtadusa áigodahkii 2016-2019.
        </p>
        <p>
            Áigumuš ovttasbargošiehtadusain lea ásahit njuolggadusaid, ovddasvástádusa ja geatnegasvuođaid jahkásaš šiehtadallamiidda sámi dáiddáršiehtadusain, ja ovttasbargui muđui oasálaččaid gaskkas sámi dáiddapolitihka oktavuođas. Oasálaččat leat soahpan hábmet ja dahkat ođđa njealjejahkásaš ovttasbargošiehtadusa giđđajahkebealis 2020.
        </p>
        <p>
            Oassin ovttasbarggus dolle oasálaččat gulahallančoahkkima mas oppalaš dáidda- ja kulturpolitihkalaš doaibmabijut ságaškuššojuvvojedje. Sámi kultursuorggis leat ollu doaimmat, ja Sámedikki, Sámi Dáiddárráđi ja sámi dáiddárorganisašuvnnaid gaskkas lea buorre ja konstruktiiva gulahallan.
        </p>
        <p>
            Ovttasbargošiehtadusas gaskal Sámedikki ja Sámi Dáiddárráđi lea mielde oasseulbmil sámi dáidaga ja sámi dáiddáriid márkanfievrrideami nannen, internationaliseren ja ovddideapmi. Dát lea leamaš mielde bidjamin eanet fokusa ja fuomášumi sámi dáidagii ja sámi dáiddáriidda riikkaidgaskasaččat, maid sii leat vásihan erenoamážit maŋimus jagiid.
        </p>
        <p>
            Ođđa dáiddáršiehtadus 2020 várás dahkkojuvvui golggotmánus, ja dohkkehuvvui Sámedikki dievasčoahkkimis juovlamánus. Dáiddáršiehtadusas lea doaibmadoarjja Sámi Dáiddárráđđái ja dan guđa dáiddárorganisašuvdnii main lea čatnaseapmi dáiddárráđđái. Das lea doarjja fágalaš bagadeaddjái iešguđet dáiddašáŋŋeriin, ja dat veahkeha organisašuvnnaid buorebut láhčit diliid ovttaskas dáiddára doaimma viidásat ovddideapmái. Dasa lassin várrejuvvojit ruđat dáiddafondii, sámi dáiddárstipendii ja čájáhusbuhtadussii.
        </p>
        <p type="title">
            Musihkkaovddideapmi - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Luođi ja sámi musihka eanet vuovdin ja leavvan riikka siste ja olgoriikkas, maiddái sámi musihkka sihke árbevirolaš ja ođđa vuogis.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Musihkkaovddideapmi
        </p>
        <p>
            15
        </p>
        <p>
            14
        </p>
        <p>
            1
        </p>
        <p>
            Musihkkaalmmuheapmi
        </p>
        <p>
            25
        </p>
        <p>
            22
        </p>
        <p>
            3
        </p>
        <p>
            2019:s ožžo sámi musihkkarat vejolašvuođa promoteret sámi musihka máilmmiviidosaččat. 14 ášši gaskkas ráhkaduvvojedje golbma musihkkavideo, lágiduvvojedje čieža gierdomátki, ja njeallje showcases. Ortnet lea oaivvilduvvon sámi musihkkariid ja artisttaid promoteremii, maiddái gierdomátkedoarjagii, musihkkavideoi, internašunaliseremii ja jođiheapmái.
        </p>
        <p>
            Ohcanvuđot ortnegis luđiid ja sámi musihka almmuheapmái lea stuorra mearkkašupmi sámi musihkkáriidda. Ortnet lea veahkehan sámi artisttaid juksat eanet guldaleddjiid. Lassin ollu árbevirolaš luđiid almmuhemiide ledje 2019:s ollu almmuheamit máŋggalágan ja gelddolaš sámi musihkain.
        </p>
        <p type="title">
            Sámediggeráđi čilgehus luđiid ja sámi musihka birra
        </p>
        <p>
            Sámediggeráđđi bijai 2019:s ovdan čilgehusa luđiid ja sámi musihka birra. Čilgehus gieđahalai deaŧaleamos hástalusaid ja evttohii sierra strategiijaid dán suorggi loktemii. Luohti lea immateriála kulturárbi, ja dan vuođul evttohii čilgehus geainnu ovddasguvlui, maiddái vuoigatvuođabeali. Čilgehusas leat maid strategiijat ásahuslaš ruovttujuoigamii ja evttohus mo galgá meannudit daid iešguđet luohtearkiivvaiguin mat leat iešguđet ásahusain, ja mat eai gula sámi hálddašeapmái.
        </p>
        <p>
            Sámi musihka ja luđiid gaskkusteapmi guoskkahuvvui maiddái čilgehusas, strategiijat earret eará kártenbargui ja mo sámi musihka fitnolašvuođa sáhttá buoridit. Vuoigatvuođabargu lea maid deaŧalaš go eaiggátvuohta luohtái ii leat vel čielggas. Sámi musihkas sáhttet leat sisaboađut maid sáhtášii geahččalit oažžut ruovttoluotta sámi servodahkii earret eará TONO bokte. Loahpas evttohuvvui vel čilgehusas ođasmahttit Sámedikki váikkuhangaskaomiid.
        </p>
        <p type="title">
            Riikkaidgaskasaš Sámi Filbmainstituhtta - njuolggodoarjja
        </p>
        <p>
            Njuolggodoarjaga bokte Riikkaidgaskasaš Sámi Filbmainstituhttii (ISFI), háliida Sámediggi váikkuhit ahte filbmainstituhtta oažžu vejolašvuođa bargat árjjalaččat sámi speallofilmmaid ja ráidduid ráhkademiin. Olahusjovkui gullet sámi filbmabargit ja buvttadeaddjit sihke Norggas, Ruoŧas, Suomas ja Ruošša bealde. ISFI galgá maiddái bargat álgoálbmotfilmmaid ovdánahttimiin ja ovttas bargat iešguđege álgoálbmotfilbmabirrasiiguin máilmmis. 2014:s rievdaduvvui namma Riikkaidgaskasaš Sámi Filbmainstituhttan.
        </p>
        <p>
            ISFI lea maŋimuš jagiid fokuseren oažžut ovttasbarggu NRK Drama:in ja NRK Sápmi:in. Ovttasbarggu boađus galgá leat stuorát áŋgiruššan sámi drámáráidduin rávis olbmuide, mánáide ja nuoraide. Prošeavttas lea sullii 100 ruvdnosaš rámma. Árat dán jagi bovdejedje bealit 3-beaivásaš bargobádjái gos sámi mánusčállit ožžo fágalaš deavdaga. Čoahkkaneami boađusin galggai maiddái šaddat vejolaš mánus stuorra áŋgiruššamii. Dát áŋgiruššan lokte sakka sámi drámá ja lea ođđa dovddastus sápmelaččaide Norgga bealde. Sámi filbma- ja TV birrasis oidnet dán áŋgiruššama áidnalunddot vejolašvuohtan sámi filbmasuorggi viidáseappot nannemis.
        </p>
        <p>
            ISFI lea ovttas eará aktevrraiguin ásahan árktalaš álgoálbmotfilbmafoandda, man oktavuođas Sundance institute 2019:s lea ođđa oasálaš. Sundance fállá vejolašvuođa čájehit ja ovddidit teáhtera, filmmaid ja digitála mediabuvttademiid, mat bohtet bures ávkin árktalaš álgoálbmotprográmma nannenbargui. Oasálaččat serve 2019:s Berlin filbmafestiválii, gos ovttasbargu oasálaččaid gaskka almmuhuvvui virggálaččat. Filbmafoandda ulbmilin lea doarjut filbmačehpiid ja árktalaš álgoálbmogiid buvttademiid ja co-buvttademiid álgoálbmogiid ja earáid servodaga gaskka.
        </p>
        <p>
            Sámediggi lea duhtavaš bargguin maid ISFI dahká sámi filbmabuvttadeami nannemiin ja go lokte sihke gelbbolašvuođa ja ekonomalaš vejolašvuođaid sámi filbmabuvttadeapmái. Maŋimuš jagiin lea sámi filbma erenoamáš bures ahtanuššan, erenoamážit maŋŋá go sámi filbmaguovddáš ásahuvvui Guovdageainnus 2007:s. Go buvttadeapmi lea lassánan de lea dat addán variašuvnnaid filbmamuitalusaide. Filbmamedia bivnnutvuohta, viidodat ja dáidu engašeret publikumma dahká ahte filmma muitalusain lea erenoamáš givrodat háhkat, bajásdoallat ja rievdadit govahallamiid kultuvrralaš identitehta birra. Sámediggi oaidná man deaŧalaš lea go ISFI ovttasbargguin eará álgoálbmotásahusaiguin váikkuha ovttasbarggu ovddideami ja nannema álgoálbmotfilbmaservviid gaskka riikkaidgaskasaččat.
        </p>
        <p type="title">
            Noereh - njuolggodoarjja
        </p>
        <p>
            Noereh lea riikkaviidosaš organisašuvdna sámi nuoraid várás ja sámi nuoraid deaivvadansadji. Noereh váldodoaibman lea lágidit riikkačoahkkima ja semináraid ja kurssaid dan oktavuođas. Dasa lassin ovttasbargá Noereh máŋggain sámi festiválain ja lágida doaluid daid oktavuođas.
        </p>
        <p>
            Lahtuid lohku 10.12.19 muttus
        </p>
        <p>
            137
        </p>
        <p>
            Ođđalahtuid lohku 2019:s
        </p>
        <p>
            60
        </p>
        <p>
            Makkár lágideapmi
        </p>
        <p>
            Oassálastiid lohku
        </p>
        <p>
            Ovttasbargooasálaččat
        </p>
        <p>
            Miellačájeheapmi Troantes Nussir-ruvkke vuostá
        </p>
        <p>
            40
        </p>
        <p>
            Natur og Ungdom
        </p>
        <p>
            10 jagi ávvudeapmi/Riikkačoahkkin
        </p>
        <p>
            50
        </p>
        <p>
            Muohtaspábbadoaškungilvaleamit Guovdageainnus
        </p>
        <p>
            8
        </p>
        <p>
            Sámi musihkkafestivála
        </p>
        <p>
            Miellačájeheapmi Troantes bieggamillohuksemiid vuostá
        </p>
        <p>
            50
        </p>
        <p>
            Naturvernforbundet
        </p>
        <p>
            Noerehlåavtege
        </p>
        <p>
            35
        </p>
        <p>
            Márkomeannu
        </p>
        <p>
            Saepmie Pride Troantes
        </p>
        <p>
            339
        </p>
        <p>
            Ollu ovttaskasolbmot, Trondheim Pride ja Fri
        </p>
        <p>
            Kahoot-quiz Snoases
        </p>
        <p>
            22
        </p>
        <p>
            Tjaktjen Tjåanghkoe
        </p>
        <p>
            Čalmmusteapmi Troantes čájehit solidaritehta Fovsen boazosápmelaččaide
        </p>
        <p>
            25
        </p>
        <p>
            Naturvernforbundet
        </p>
        <p>
            Rekrutterengilvu
        </p>
        <p>
            Noereh Saepmie Pride váldolágideaddji 2019:s. 6000 olbmo oassálaste ieš čalmmusteapmái lassin ollugiidda konsearttain ja ságastallamiin Saepmie Pride oktavuođas. Noereh oassálastá maid árjjalaččat servodatdigaštallamii ja bovdejuvvo dávjá lávdeságastallamiidda ja čállá aviisasáhkavuoruid.
        </p>
        <p type="title">
            Doarjja kulturdoaibmabijuide - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Ealli ja juohkelágan sámi kultureallin.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Doarjja kulturdoaibmabijuide
        </p>
        <p>
            123
        </p>
        <p>
            75
        </p>
        <p>
            48
        </p>
        <p>
            Áššiid lohku lea lassánan 2018 rájes 2019 rádjai. Biehttalemiid lohku lea duppalastojuvvon 2018 rájes 2019 rádjai.
        </p>
        <p>
            Sámediggi attii 2019:s doarjaga iešguđet kulturlágidemiide main lei stuorra mearkkašupmi báikegottiide. Dát leat oalle smávva lágideamit main doarjjasupmi lea gaskal 10 000 ru ja 50 000 ru.
        </p>
        <p>
            Doarjja lea maid addojuvvon muhtun stuorát lágidemiide. Earret eará oaččui Sámi Girječálliid Searvi SGS doarjaga sámi kultuvrra ovdanbuktimii Frankfurt riikkaidgaskasaš girjemeassus, masa maiddái ollu sámi girječálli oassálaste.
        </p>
        <p>
            Doarjja addojuvvui badjelaš 20 gildii, ásahusaide ja organisašuvnnaide lágidit doaluid Sámi álbmotbeaivvi ávvudeami oktavuođas.
        </p>
        <p type="title">
            Sámi kulturásahusat sámi kultuvrra gaskkustan- ja vásihanarenan
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Nana sámi ásahusat mat hálddašit, gaskkustit ja ovddidit sámi dáidaga, kultuvrra ja historjjá.
            </p>
        </list>
        <p type="title">
            Sámedikki ásahusseminárat
        </p>
        <p>
            Sámediggi lágida jahkásaččat seminára daid sámi ásahusaid várás mat ožžot bistevaš doaibmadoarjaga kulturkapihttala bokte. Seminára ulbmil lea ahte Sámediggi ja ásahusat deaivvadit, digaštallet áigái gullevaš fáttáid, lassin dasa ahte mii ovttas sáhttit digaštallat mo ásahusat sáhtte ovddiduvvot. Dán jagi fáddán lei regiovdnaođastus, sámegielat ja kulturekonomiija. 60 olbmo oassálaste, oktan gussiiguin davimus fylkkagielddain ja Norgga Kulturráđis.
        </p>
        <p type="title">
            Čoahkketabealla - sámi kulturásahusat
        </p>
        <p type="title">
            Festiválat - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi festiválat mat oainnusmahttet, gaskkustit ja ovddidit sámi kultuvrra.
            </p>
        </list>
        <p>
            Dat festiválat mat ožžot njuolggodoarjaga Sámedikkis leat juohkeláganat, ja buohkain lea sierra ulbmil manne dat lea ásahuvvon ja guđe fokus das galgá leat. Dat boahtá ovdan sihke prográmmaprofiillas, dáiddalaš ja kultuvrralaš ovdanbuktinvugiin, artisttaid bovdejumis ja eará prográmmasisdoalus.
        </p>
        <p>
            Festiválat ásahit sámi deaivvadansajiid iežaset guovlluide. Dat leat maid arenat mat čalmmustahttet dakkár servodatgažaldagaid main lea mearkkašupmi sámi servodahkii. Festiválat eai leat dušše arenat sámi musihka, dáidaga ja kultuvrra čalmmustahttimii, muhto maiddái arena mas sámi artisttat ja dáiddárat deaivvadit ja ásahit ođđa fierpmádagaid, hutkama ja ovddideami. Festiválaarenain lea vuolgán ollu ođđa šáŋŋeriid gaskasaš ja artisttaidgaskasaš prošeavttat rastá rájáid. Sámi festiválat leat identitehtaduddjojeaddjit ja leat mielde loktemin beroštusa sámi kultuvrii, dáidagii ja musihkkii sihke sámiid ja eará guldaleddjiid gaskkas. dat čájeha ahte Sámediggi festiváladoarjjaortnega bokte buriin vugiin juksá dan mihttomeari ahte oainnusmahttit, gaskkustit ja ovddidit sámi kultuvrra.
        </p>
        <p>
            Festivála
        </p>
        <p>
            áGallededdjiid lohku
        </p>
        <p>
            Konsearttaid lohku
        </p>
        <p>
            Eará lágidemiid lohku
        </p>
        <p>
            BeskanLuossaRock
        </p>
        <p>
            600
        </p>
        <p>
            7
        </p>
        <p>
            3
        </p>
        <p>
            Sámi musihkkafestivála
        </p>
        <p>
            4850
        </p>
        <p>
            13
        </p>
        <p>
            2
        </p>
        <p>
            Kárášjoga festivalat
        </p>
        <p>
            920
        </p>
        <p>
            3
        </p>
        <p>
            5
        </p>
        <p>
            Julevsáme vahkko
        </p>
        <p>
            400
        </p>
        <p>
            1
        </p>
        <p>
            5
        </p>
        <p>
            Riddu Riđđu Festivála
        </p>
        <p>
            29011 *
        </p>
        <p>
            (ii leat almmuhuvvon)
        </p>
        <p>
            (ii leat almmuhuvvon)
        </p>
        <p>
            Sámi vahkku Romssas
        </p>
        <p>
            4500
        </p>
        <p>
            5
        </p>
        <p>
            15
        </p>
        <p>
            Sámi musihkkafeastavahkku Álttas
        </p>
        <p>
            1000
        </p>
        <p>
            17 **
        </p>
        <p>
            20
        </p>
        <p>
            Márkomeannu
        </p>
        <p>
            2689
        </p>
        <p>
            7
        </p>
        <p>
            33
        </p>
        <p>
            Raasten rastah
        </p>
        <p>
            729
        </p>
        <p>
            1
        </p>
        <p>
            35
        </p>
        <p>
            Tjaktjen Tjåanghkoe
        </p>
        <p>
            Su.1300
        </p>
        <p>
            1 ***
        </p>
        <p>
            12
        </p>
        <p>
            * Festivála ja eará lágideamit jagis
        </p>
        <p>
            **+ 15 mánáid ja nuoraid várás
        </p>
        <p>
            *** Ja kultuvrralaš ovdanbuktimat rahpama, bálkkašumiid geigema ja riepmomállása oktavuođas
        </p>
        <p type="title">
            Sámi musihkkafestivála (SMF)
        </p>
        <p>
            Sámi Grand Prix lea biddjojuvvon eará lágidemiid logu vuollái ii ge buhtes konsearttaid vuollái. Dasa lassin lea SMF lágidan 3 konseartta beassážiin, mii lea festivála váldočađahanáigi. Dát 3 konseartta leat váldojuvvon mielde konsearttaid lohkui bajábealde. Dasa lassin lágiduvvojit eará doalut beassášfestiválas main SMF lea ovttasbargoguoibmin, muhto ii leat váldolágideaddjin.
        </p>
        <p type="title">
            Kárášjoga festiválat
        </p>
        <p>
            Máŋga eará doalu lágiduvvojit beassášfestiválas main Kárášjoga festiválat lea ovttasbargoguoibmin, muhto ii leat váldolágideaddjin.
        </p>
        <p type="title">
            Julevsáme vahkko (JV)
        </p>
        <p>
            Julevsáme vahkko lea vuosttažettiin festivála man ulbmil lea lágidit Hellemocup. Danne ii leat sin váldolágideapmi konsearttat, muhto ieš spábbačiekančuoldimat ja eará smávva lágideamit mánáid ja nuoraid várás dan vahkkoloahpa. Danne leat festiválas eanet lágideamit muđui, go konsearttat.
        </p>
        <p type="title">
            Raasten rastah
        </p>
        <p>
            Festivála lágiduvvo juohke nuppi jagi. 2019 lei gaskajahki, muhto filbmafestivála lágiduvvui.
        </p>
        <p type="title">
            Sámi musihkkafeastavahkku Álttás
        </p>
        <p>
            Evaluerenproseassa vuođul lea álggahuvvon bargu festivála viidáseappot ovddidemiin ja ođđasisorganiseremiin.
        </p>
        <p type="title">
            Márkomeannu
        </p>
        <p>
            Festiválas lei 20-jagi ávvudeapmi 2019:s.
        </p>
        <p type="title">
            Teáhterat - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Ásahuvvon sámi teáhterat sáhttet ovdánit dáiddalaččat, buvttadit lávdedáidaga alla dásis ja sáhttet johttit lávdedáidagiin mii addá kulturvásihusaid ja oainnusmahttá sámegielaid.
            </p>
        </list>
        <p>
            Teáhter
        </p>
        <p>
            Buvttademii lohku
        </p>
        <p>
            Čájálmasaid lohku oktiibuot
        </p>
        <p>
            Sámegielat čájálmasat oktiibuot
        </p>
        <p>
            Gehččiid lohku
        </p>
        <p>
            Sámi Mánáid Teáhter
        </p>
        <p>
            2
        </p>
        <p>
            12
        </p>
        <p>
            12*
        </p>
        <p>
            1114
        </p>
        <p>
            Åarjelhsaemien Teatere
        </p>
        <p>
            3
        </p>
        <p>
            98**
        </p>
        <p>
            95
        </p>
        <p>
            7400
        </p>
        <p>
            Beaivváš Sámi Našunálateáhter
        </p>
        <p>
            7***
        </p>
        <p>
            132****
        </p>
        <p>
            Dadjat buot
        </p>
        <p>
            8595
        </p>
        <p>
            * 10 čájálmasa ledje mánáid ja nuoraid várás sámegillii
        </p>
        <p>
            ** 95 čájálmasa ledje mánáid ja nuoraid várás sámegillii
        </p>
        <p>
            *** Dasa lassin 3 ovttasbargobuvttadeamit, 4 guossečájálmasa/eará
        </p>
        <p>
            **** 43 čájálmasa ledje mánáid ja nuoraid várás sámegillii
        </p>
        <p type="title">
            Åarjelhsaemien Teatere
        </p>
        <p>
            Åarjelhsaemien Teateres leat ollu ovttasbargoguoimmit ja fierpmádagat, maiddái Ruoŧa bealde. 2019:s leat jagi 2018 mannosaš (skuvla-) čájálmasa jearahuvvon. Teáhter lea maid searvan Bådådjo suohkana ohcamii beassat Kulturoaivegávpogin.
        </p>
        <p type="title">
            Ođđa lanjat Beaivváš Sámi Našunálateáhter.
        </p>
        <p>
            Sámediggi lea máŋga jagi bargan ráđđehusa ektui oažžut huksejuvvot ođđa vistti Beaivvážii. Kulturdepartemeanta ja Máhttodepartemeanta adde maŋeščavčča 2018 Statsbyggii ođđa bargamuššan čielggadit prošeavtta oktasašvistti oktavuođas Sámi joatkkaskuvlii ja boazodoalloskuvlii ja sámi našunálateáhterii. Statsbygg lea 2019:s čađahan čielggadanmuttu oktan gullevaš raporttain ovdaprošeavtta álggahemiin. Raporta lea geigejuvvon dan guovtti departementii. Sámediggi lea leamaš mielde proseassain, ja lea 2019:s veahkehan Statsbygga oassálastin prošeaktaráđis, mas earret eará lea ráhkaduvvon oktasaš servodat- ja beaktomihttu. Ovttasbargu gaskal Sámedikki, skuvlla ja teáhtera lea leamaš buorre ja konstruktiiva dán muttus ja lea buorre vuođđun daidda čovdosiidda mat válljejuvvojit.
        </p>
        <p>
            Sierra ášši huksenproseassa birra meannuduvvui Sámedikki dievasčoahkkima áššis 37/19. Das doarjjui Sámediggi evttohusa ahte hukset oktasaš ođđavistti Guovdageidnui Beaivváš Našunálateáhtera ja Sámi joatkkaskuvlla ja boazodoalloskuvlla várás. Sámediggi doarjjui daid servodat- ja beaktomihtuid maid prošeaktaráđđi lea ráhkadan, ja prošeaktačielggadusa dán rádjai, ja bivddii ráđđehusa váikkuhit dasa ahte ovdaprošeaktamuddu čađahuvvo nu fargga go vejolaš.
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Fágalaččat nana sámi museat mat gaskkustit, hálddašit, dutket ja ođasmahttet sámi kulturárbbi.
            </p>
        </list>
        <p>
            Sámediggi hálddašii 2019:s juogadeapmi 41 560 000 ru guđa nannejuvvon sámi museasiidii. Dasa lassin oazzu Sámi museasearvi bistevaš jahkásaš doarjaga, ja Norgga álbmotmusea lea ožžon jahkásaš doarjaga čađahit Bååstede prošeavtta - sámi kulturárbbi máhcaheapmi.
        </p>
        <p>
            Sámi museat leat oalle smávvát máŋgga Norgga musea ektui. Dat guhtta Sámedikki hálddašeami vuollásaš museasiidda leat lávdaduvvon lullisámi guovllu rájes lullin Várjjaga rádjai davvin. Go dain lea buorre čatnaseapmi iežaset báikkálaš guovlluin, seammás go dain leat stuorra gaskkat, de dain lea nannodat. Sámi museat muosáhit nana fágalaš dohkkeheami leat mielde min historjjá ja kulturárbbi dutkamin, hálddašeamen ja gaskkusteamen. Museat dovdet iežaset deaŧalaš servodatrolla, ja sin rolla dálá servodatdigaštallamiin ja boahtteáiggi muitalusain. Sii leat deaŧalaš doaimmaheaddjit min oktasaš muitalusas. Sámi museasiiddat barget kulturmuittuid dutkamiin ja gaskkustemiin ja leat mielde dikšumin kultureanadaga. Eanaš sámi museasiiddat leat maid definerejuvvon sámi kulturgaskkustanásahussan dahje sámi kulturviessun. Dat doibmet deaŧalaš deaivvadansadjin ja leat deaŧalaš doaimmaheaddjin iežaset báikegottiin ja regiovnnain, leš dal kulturfestiválaid vai duodjebuktagiid vuovdinmárkaniid oktavuođas.
        </p>
        <p>
            Ain leat ollu čoavddekeahtes bargamušat ja hástalusat sámi museaid ovddideami ektui, ja erenoamážit sámi kulturárbbi máhcaheamis. Dasa gáibiduvvo eanet ekonomalaš resurssat go dan maid Sámediggi sáhttá addit iežas bušeahta bokte. Sámediggi lea máŋga jagi čujuhan dan stuorra dárbui oažžut lasihuvvot dán juolludusa. Sámi museain galgá leat seamma ovdánanvejolašvuohta go eará Norgga museain, ja dain leat eanet hástalusat mat berrešedje boahtit ovdan ja čovdojuvvot sámi kulturárbbi gáhttemis.
        </p>
        <p>
            Musea
        </p>
        <p>
            Doaibma
        </p>
        <p>
            Saemien Sijte
        </p>
        <p>
            Saemien Sijte oaččui álggahanjuolludusa 2019 Stáhtabušeahtas, ja viimmat sáhttá ođđa museavisti huksejuvvot lullisámi guovllus.
        </p>
        <p>
            Árran julevsámi guovddásj
        </p>
        <p>
            Sámediggi lea juolludemiiguin váikkuhan dasa ahte Árran julevsámi guovddásj sáhttá háhkat magasiinna ja čájáhusvejolašvuođaid nu ahte sii sáhtte váldit vuostá dávviriid Norgga álbmotmuseas Bååstede-prošeavtta oktavuođas.
        </p>
        <p>
            Várdobáiki
        </p>
        <p>
            Várdobáiki lea Sámedikki doarjagiid ja sierra loatnaruhtadeami bokte sáhttán ođasmahttit iežaset vistti nu ahte sii sáhttet rahpat ođđa čájáhusvejolašvuođaid 2020:s.
        </p>
        <p>
            RiddoDuottarMuseat,
        </p>
        <p>
            Sámediggi lea máŋga jagi bargan dan ala ahte oažžut huksejuvvot dáiddamusea Kárášjohkii. Áigumuššan lea háhkat buoret lanjaid RiddoDuottarMuseaide, seammás go huksejuvvojit magasiinnat ja čájáhuslanjat sáme dáidagii. Deaŧalaš lea árvvoštallat ovttasbargovejolašvuođaid ja oktasaš lanjaid Sámi dáiddaguovddážiin. Statsbygg čađahii 2019:s vejolašvuođaguorahallama.
        </p>
        <p>
            Sámediggi lea 2019:s doallan guokte oktasaščoahkkima sámi museasiiddaiguin, lassin bođučoahkkimiidda iešguđet museasiiddaiguin. Dat lea danne vai lea nu buorre gulahallan go vejolaš iešguđet fágalaš gažaldagain. Sámi museasearvi oassálasttii čoahkkimiidda ja Sámediggi doallá maiddái čoahkkimiid museaservviin. Sámediggi lea oassálastán gulahallančoahkkimiidda maid Norgga kulturráđđi ja kulturdepartemeanta lágidit plánejuvvon museadieđáhusa barggu birra.
        </p>
        <p type="title">
            Sámi museaid digitaliseren
        </p>
        <p>
            Várdobáiki rabai 2019:s čájáhusa dáruiduhttima ja duohtavuođafáttá birra digitála vuođđovuogádagas. Go guoská digitála reaidduid geavaheapmái, de dat rievddada iešguđet ásahusaid gaskkas. uhcimus dásis geavahuvvo diehtovuođđu Primus, ja sierra ruovttusiidu doaimmahuvvo. Ovtta sámi museas lea sierra diehtovuođđu kulturmuittuid várás. Okta eará sámi musea doaibmá máŋgga digitála vuođđovuogádagas main dat doaimmaha guokte ruovttusiiddu, sierra Facebooksiidduiguin, instagrámmakontuin mas leat govat ja filmmat ja videot YouTubes. Diehtovuođđu Primus lea gieskat ožžon vejolašvuođa hálddašit davvisámegiela, ja dat leat deaŧalaš lávkin dasa ahte digitála reaidduid galgá sáhttit geavahit sámi kulturárbbi hálddašeapmái ja gaskkusteapmái.
        </p>
        <p type="title">
            Bååstede - sámi kulturárbbi máhcaheapmi
        </p>
        <p>
            Sámediggi lea máŋga jagi bargan sámi kulturárbbi máhcahemiin. Sámediggi vuolláičálii 2019:s šiehtadusa máhcaheami oktavuođas sámi dávviriid Norgga álbmotmuseas ja Kulturhistorjjálaš museas dan guđa nannejuvvon sámi museii. Dál dárbbašuvvo nana ekonomalaš lokten magasiinnaid ja čájáhusvejolašvuođaid ođasmahttimii, ja sámi museaid fágaolbmuid nannen vai sámi museat sáhttet hálddašit ja gaskkustit dán deaŧalaš kulturárbbi.
        </p>
        <p>
            Bååstede-šiehtadusa vuolláičállimiin lea prošeavtta vuosttaš oassi čađahuvvon. Sámi museain lea buorre fágagelbbolašvuohta dán deaŧalaš kultuvrra hálddašeamis. Museain válot dattetge ruđat seailluheapmái, magasineremii ja gaskkusteapmái. Dárbbašuvvo nana ekonomalaš lokten magasiinnaid ja čájáhusvejolašvuođaid ođasmahttimii, ja sámi museaid fágaolbmuid nannemii.
        </p>
        <p>
            2019:s finai sámediggepresideanta ovttas RiddoDuottarMuseaiguin galledeamen stáhta kulturhistorjjálaš musea čájáhusaid ja magasiinna Berlinas. Doppe leat sullii 1000 kulturhistorjjálaš dávvira Sámis, earret eará rumbbut ja máŋga ládjogahpira. Galledeapmi lea vuođđun gulahallamii vejoalaš boahtteáiggi fágalaš ovttasbargui mii guoská dan stuorra kulturhistorjjálaš dávvirčoakkáldahkii mii museas lea. Guovddášfáddán Berlinas lei proveniensadutkan, ja gažaldagat repatrierema birra maid guoskkahuvvojedje.
        </p>
        <p>
            Sámediggi oassálasttii 2019:s Bååstede-konferánsii maid Norgga álbmotmusea lágidii, ja maiddái Finnmárkku museafierpmádaga čoahkkimii.
        </p>
        <p type="title">
            Bihtánsámi museadoaibma
        </p>
        <p>
            Sámediggi lea nannemin bihtánsámi museadoaimma. Bargojoavku lea nammaduvvon Árrana, Duoddara Ráfe, Bihtánsámi museasearvvi ja Sámedikki ovddasteddjiiguin. Sávahahtti livččii ásahit ovttasbarggu eará doaimmaheddjiiguin. Plána lea lágidit fágaseminára 2020 dálvvi guorahallan dihtii mii lea dahkkojuvvon bihtánsámi kulturhistorjjá oktavuođas ja mo sáhttá bargat viidáseappot.
        </p>
        <p type="title">
            Guovdageainnu/Álaheaju-ášši duođaštanguovddáš - prošeakta
        </p>
        <p>
            Sámedikki mielas lea deaŧalaš sihkkarastit ahte gižžu bissehit Álaheaju - Guovdageainnu-čázádaga huksen duođaštuvvo ja gaskkustuvvo guovddáš oassin sámi historjjás. Sámediggi lea 2019:s dahkan šiehtadusa RiddoDuottarMuseaiguin álggahit dán deaŧalaš duođaštanbarggu. Dat galgá sihkkarastit fágalaš rámma bargui.
        </p>
        <p type="title">
            Sámi kulturviesut ja kulturgaskkustanásahusat - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi ásahusat leat deaŧalaš resurssat sámi dáiddáriidda ja kulturbargiide.
            </p>
        </list>
        <p>
            Sámediggi lea 2019:s addán njuolggodoarjaga 16 iešguđege sámi kulturvissui ja kulturgaskkustanásahussii. Sámi kulturgaskkustanásahusat gaskkustit sámi dáidaga, kultuvrra ja kulturárbbi viiddis publikummii, sihke mánáide ja rávis olbmuide. Dain leat viiddis fálaldagat nugo konsearttat, čájáhusat ja seminárat, dávjá ovttasbargguin eará aktevrraiguin nugo museaiguin organisašuvnnaiguin, giellaguovddážiiguin ja gielddaiguin. Sámi kulturgaskkustanásahusat leat maiddái mielde láhčimin ja oainnusmahttimin sámi kultuvrra ja sámi dáiddáriid ja kulturbargguid báikkálaččat, regionála dásis, nationála dásis ja maiddái riikkaidgaskasaččat.
        </p>
        <p>
            Njuolggodoarjagat leat váikkuhan dan ahte miehtá riikka leat ollu ja máŋggalágan kulturviesut ja ásahusat mat addet fálaldaga sámiide sihke gávpogiin ja smávva báikegottiin. Aajege lea ásahuvvon deaŧalaš aktevran Plassjes gos leat ođđa ja ođđaáigásaš lokálat. Dán oktavuođas lea leamaš buorre ovttasbargu Trøndelága fylkkasuohkaniin. Árranis julevsámi guovddážis Ájluovttas lea 2019:s álggahuvvon viiddis huksen ja ođđasis organiseren nannen dihtii posišuvnna sámi kultuvrra ja servodateallima ovdánahttin ja oainnusmahttin guovddážin guovllus. Oslo sámi viessu lea maŋŋá go fárrii ođđa lokálaide Oslo guovddážis šaddan deaŧalaš deaivvadanbáikin ja arenan sihke sámiide Oslos ja earáide. Sámi ođđadáidaga guovddážis Kárášjogas leat leamaš ollu čájáhusat ja lea váikkuhan nannosit sámi dáidaga bidjamiin beaiveortnegii sihke nationála dásis ja riikkaidgaskasaččat. Sámedikkis lea lávga gulahallan sámi ásahusaiguin, ja lea beroštupmi váikkuhit dan ahte dain leat dakkár rámmaeavttut maid vuođul sáhttet doaibmat resursaguovddážin sihke báikkálaččat, nationála dásis ja riikkaidgaskasaččat.
        </p>
        <p type="title">
            Ásahusovddideapmi - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi ásahusat leat deaŧalaš resurssat sámi dáiddáriidda ja kulturbargiide.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Ásahusovddideapmi
        </p>
        <p>
            14
        </p>
        <p>
            10
        </p>
        <p>
            4
        </p>
        <p>
            Ortnet lea jurddašuvvon prošeaktadoarjjan daidda sámi ásahusaide maid ulbmil lea ovddidit ásahusa fágalaččat. Aajege sámi giella- ja gelbbolašvuođaguovddáš lea ožžon 200 000 ru ođđa profiilla ovddideapmái. Duoddara Ráfe oaččui maid 100 000 ru ásahusa ođđasisorganiseremii. Åarjelhsaemien Teatere oaččui 200 000 ru Birgke Biehteme - biekka beahttu bihtá ovddideapmái ja lágideapmái. Moatti internašunaliserenprošektii maid addojuvvui doarjja.
        </p>
        <p type="title">
            Sámi girjjálašvuohta ja mediat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi girjjálašvuohta mas lea buorre kvalitehta almmuhuvvo ja oahpásmahttojuvvo ja buktojuvvo olámuddui.
            </p>
        </list>
        <p type="title">
            Čoahkketabealla - sámi girjjálašvuohta ja mediat
        </p>
        <p>
            Sámi girjjálašvuohta ja sámi girječállit leat 2019:s oassálastán eanet nationála ja riikkaidgaskasaš gaskkustanarenain, ovdamearkka dihtii Frankfurt girjemeassus. Norga oaččui 2019:s guosseriikarolla girjemessui, mii mearkkaša ahte Norga beasai oahpásmahttit iežas girjjálašvuođa ja kultuvrra sierra guossevisožis. Ollu sámi girječállit ledje bovdejuvvon dán čájáhusvisožii ja juogadedje lávddi daid dáža girječálliiguin geat ledje bovdejuvvon. Dasa lassin ovddastuvvui sámi dáidda ja kultuvra čájáhusas House of Norway maid Museum Angewandte Kunst kuraterii girjemeassu oktavuođas. Sámi girječállit ožžo stuorra beroštumi ja ásahedje ain stuorát fierpmádaga iežaset ja iežaset girjjálašvuođa gaskkusteapmái.
        </p>
        <p>
            Sámi girjjálašvuohta evttohuvvo juohke jagi davviriikkalaš ráđi girjjálašvuođabálkkašumi iešguđet kategoriijaide. 2019:s evttohuvvui Inga Ravna Eira diktačoakkáldat "Ii dát leat dat eana". Dasa lassin evttohuvvui Karen Anne Buljo girji "Šiellaspeajal" kategoriijii mánáid- ja nuoraidgirjjálašvuođabálkkašupmi.
        </p>
        <p type="title">
            Sámediggeráđi girjjálašvuođastrategiija
        </p>
        <p>
            Dan oktavuođas go Sámedikki dievasčoahkkin mearridii heaittihit dálá doarjjaortnega sámi girjebussiid várás, de hábmii sámediggeráđđi sámi girjjálašvuođastrategiija, dainna mihtuin ahte nannet sámi girjjálašvuođa gaskkusteami ja buvttadeami. Juohke mihtus leat sierra strategiijat dakkár doaibmabijuiguin mat galget leat mielde lasiheamen girjjálašvuođa buot sámegielaide, oažžumin girjjálašvuođa eanet oidnosii ja buorideamen ovttasbarggu iešguđet doaimmaheddjiid gaskkas. Okta doaibmabijuin lea lasihit rámmaid sámegielat girjjálašvuođa buvttadeapmái, sihke girjjálašvuođaortnega ja njuolggodoarjagiid bokte sámi lágádusaide. Dasa lassin lea áigumuš oažžut sámi girjjálašvuođa gaskkustuvvot eanet ulbmillaččat lokten dihtii sihke lohkanmiela ja beroštusa sámi girjjálašvuhtii. Julev- ja lullisámi guvlui galget ásahuvvot gaskkustanvirggit. Virggit galget váikkuhit dasa ahte ásahuvvo lagat ovttasbargu gaskal iešguđet ásahusaid oainnusmahttin dihtii sámi girjjálašvuođa dakko bokte ahte láhčit diliid iešguđet lágidemiide ja loktet máhtu sámi girjjálašvuođa ja kultuvrra birra. Sámi girjjálašvuođa gaskkusteami oktavuođas davvisámi guovllus galgá šiehtaduvvot ovttasbargu Romssa ja Finnmárku fylkkasuohkanii viiddidan dihtii dan sámi girjerádjobálvalusa fylkkas mii lea juo ásahuvvon.
        </p>
        <p type="title">
            Čális fal - prošeakta
        </p>
        <p>
            Prošeavtta ulbmil lea leamaš eanet girječálliid rekrutteren geat čállet sámegillii ja sámi dálá áiggi birra. Girječállioahppu Čális fal loahpaha nuppi vuoru 2019:s. Čiežas leat oassálastán ja leat dál geargan nuppiin jagiin. Dáin jagiin leat Čális fal ohppiin máŋga čoahkkaneami bokte jagis loktanan girjjálašvuođa ja dáiddalaš diehtomielalašvuohta. Sii leat maid háhkan čállifágalaš gelbbolašvuođa, nu ahte sis lea buoret vejolašvuođat čállit mánusa ja doaimmahit čállifidnu boahtteáiggis. Sámedikki girjjálašvuođabeivviin lohke muhtun oassálastit teavsttaid antologiijas man namahus lea “Diet almmái ii hála das maidege”. Antologiijas leat buot oassálastiid teavsttat. Guokte oassálasti leat juo almmuhan girjjiid. Ánne Márjá Guttorm Graven diktačoakkáldagain “Suorbmageažis” ja Sara Kristine Vuolab diktačoakkáldagain “Gárži. Goappašat girjjit váldet ovdan deaŧalaš fáttáid ja ovddastit buori lasáhusa sámi dálááiggegirjjálašvuhtii. Dasa lassin lea Elin Marakatta girjemánus válmmas almmuheapmái, ja vurdojuvvo ahte su nuoraidromána namahusain “Sáve Sápmi» almmuhuvvo 2020:s.
        </p>
        <p>
            Čális fal-prošeakta lea deaŧalaš prošeakta mii buori muddui lea lihkostuvvan juksat dainna mihtuin ahte rekrutteret eanet sámi girječálliid geat čállet sámegillii buot jahkejoavkkuid várás. Sámedikki, Sámi girjecálliid searvvi ja Sámi Dáiddárráđi áigumuš lea álggahit Čális fal goalmmát vuoru 2020:s.
        </p>
        <p>
            Sámediggi lea gulahallamin Sámi allaskuvllain vejolašvuođa birra ásahit girječállioahpu, vai livččii oassálastiide vejolaš háhkat oahppočuoggáid. Sámi allaskuvlii livččii vejolaš dan fállat 2021 čavčča rájes. Bargu dainna galgá dahkkojuvvot ovttas Sámedikkiin ja Sámi girječálliid servviin.
        </p>
        <p type="title">
            Doarjja girjjálašvuođa ovddideapmái ja ovdánahttimii - njuolggodoarjja.
        </p>
        <p>
            Sámediggi rievdadii 2018:s ohcanvuđotdoarjjaortnega sámi lágádusaid várás ja ohcanvuđot buvttadandoarjaga njuolggodoarjjaortnegin sámi lágádusaid várás. Dat dahkkojuvvui lagas ovttasbarggus Sálasiin, Sámi Lágádus Ja Aviisaservviin. Áigumuš rievdademiin lea leamaš buoridit ja beavttálmahttit sámi lágádusdoaimma, ja sámegielat fága- ja čáppagirjjálašvuođa buvttadeami. Seammás lea leamaš ulbmilin addit sámi lágádusaide stuorát mielváikkuhanfámu sin almmuhanpolitihkas.
        </p>
        <p>
            Vihtta lágádusa ožžot njuolggodoarjaga sámi girjjálašvuođa ovddideapmái ja ovdánahttimii. Ortnet lea vuos golmmajahkásaš geahččalanortnet, ja dasto galgá ortnet evaluerejuvvot.
        </p>
        <p type="title">
            Prošeaktadoarjja sámi girjjálašvuhtii - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Buorre girjjálašvuohta olámuttus sámegillii.
            </p>
        </list>
        <p>
            Okttibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Prošeaktadoarjja sámi girjjálašvuhtii
        </p>
        <p>
            11
        </p>
        <p>
            9
        </p>
        <p>
            2
        </p>
        <p>
            Doarjja addojuvvui sámegielat girjjálašvuođa almmuhemiide čáppagirjjálašvuođa ja fágagirjjálašvuođa šáŋŋeriin ja nuoraidgirjjálašvuođa jorgalemiide sámegillii. Dasa lassin lea juolluduvvon doarjja ođđa mánáid- ja nuoraidgirjjiid almmuhemiide máŋgga sámegillii ja govvasárggusráidduide ja jietnagirjjiide. Okta dain juolludemiin lea diktagirji maid ođđa sámi čálli gii lea leamaš mielde girječállioahpus Čális fal, lea almmuhan. Dasa lassin galgá Kathrine Nedrejord ođđaseamos nuoraidromána "Det Sara skjuler" jorgaluvvot davvisámegillii. Romána bidjá sániid dan ballui, suhttui ja doaivvuhisvuhtii maid dat nuorra nieiddat vásihit geat leat vásihan seksuálalaš veagalváldima ja danne dat lea romána man lea nuoraide deaŧalaš beassat lohkat sámegillii.
        </p>
        <p type="title">
            Sámi mediat - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi mediat mat buvttihit servodatáŋggirdeami.
            </p>
        </list>
        <p>
            Mediat leat deaŧalaš oassi servodagas ja servodatdigaštallamis. Sámediggái lea deaŧalaš leat mielde ovddideamen ja nannemin sámi mediaid. Deaŧalaš lea maid ahte sámi giella, dáidda ja kultuvra boahtá oidnosii iešguđet mediain iešguđet vuođđovuogádagain, ja ahte dain lea alla kvalitehta. Dál go mediamáŋggabealatvuohta váldá stuorát ja stuorát saji, de lea erenoamáš deaŧalaš ahte sámi mediat sáhttet leat mielde buvttiheamen servodatdigaštallama.
        </p>
        <p>
            Giellagáhtten- ja giellaovddidanperspektiivvas lea sámi mediain maiddái erenoamáš vejolašvuohta oainnusmahttit sámegielaid, sihke čálalaš mediaid ja áibmomediaid bokte ja dakko bokte ahte váldit atnui daid ođđa vejolašvuođaid maid interneahtta buktá. Sámediggi addá njuolggodoarjaga 8 iešguđet almmuhemiide ja mediadoaimmaheddjiide. Dat leat iešguđet láhkai, ja iešguđet vuođđovuogádagain, mielde ovddideamen sámi giela, dáidaga ja kultuvrra iešguđet ulbmiljoavkkuide ja iešguđet ahkejoavkkuide.
        </p>
        <p type="title">
            Doarjja Sámi girjebussiide - njuolggodoarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Álkidit bibliotehkabálvalusaid olámuttu olles sámi álbmogii.
            </p>
        </list>
        <p>
            Sámediggi lea áššis 49/18 Sámi girjjálašvuođa gaskkusteapmi mearridan rievdadit doarjaga sámi girjebussiide. Dat mearkkaša dan ahte doarjjaortnet sámi girjebussiide heaittihuvvo 2020:s, muhto Sámediggi bisuha doarjaga sámi girjjálašvuođa gaskkusteapmái daiguin girjebussiiguin mat maŋŋá jagi 2020 háliidit doalahit girjebussefálaldaga. Dievasčoahkkima mearrádusas daddjojuvvo maiddái ahte Sámediggi ii áiggo ruhtadit ođđa bussiid oastima maŋŋá jagi 2020.
        </p>
        <p>
            Sámediggeráđis leat leamaš čoahkkimat girjebussiid eaiggádiiguin, dasa lassin leat leamaš hálddahuslaš čoahkkimat muhtun girjebusseeaiggádiiguin. Čoahkkimiin muitaluvvui čađahuvvon evaluerema birra ja proseassa birra viidáseappot. Dieđihuvvui ahte háliidit ráhkadit ášši man oktavuođas árvvoštallat sámi girjjálašvuođa geavaheddjiid, olámuttu ja oainnusmahttima ektui. Háliiduvvui árvvoštallan movt ja masa Sámediggi geavaha resurssaid girjjálašvuođa suorggis ja mainna lágiin oažžut buoremus vejolaš ávkki juolludusain. Čoahkkimiin ságastuvvui dan birra ahte movt girjebusseeaiggádat váldet vuostá vejolaš doarjaga unnideami Sámedikkis.
        </p>
        <p>
            Vihtta girjebusseeaiggáda jotket fálaldagain, ja ožžot gitta 500 000 ru rádjai doarjaga Sámedikkis.
        </p>
        <p type="title">
            Konferánsa sámi girjjálašvuođa birra - konferánsa
        </p>
        <p>
            Girjjálašvuođabeaivvit lea deaŧalaš arena gos sámi girječállit besset ovdanbuktit iežaset girjjálašvuođa ja gos sii sáhttet deaivvadit lohkkiiguin. Dasa lassin lea girjjálašvuođabeaivvit dakkár arena gos beassá digaštallat girjjálašvuođa. Dán jagi girjjálašvuođabeivviin oahpásmahttojuvvojedje guokte girječálli geat leigga evttohuvvon Davviriikkaid ráđi girjjálašvuođabálkkašupmái goappátge kategoriijas, Inga Ravna Eira ja Karen Anne Buljo.
        </p>
        <p type="title">
            Sámi valáštallan
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Juohkelágan valáštallandoaimmat.
            </p>
        </list>
        <p>
            Sámediggái lea deaŧalaš ahte mis leat valáštallandoaimmat main sámi gullevašvuohta, sámi duogáš ja sámegiella lea lunddolaččat vuođđun, ja danne lea Sámediggái deaŧalaš ahte dilit láhččojuvvojit valáštallandoaimmaide sihke báikkálaččat, regionálalaččat ja riikkaidgaskasaččat. Sámediggái lea maid deaŧalaš ahte valáštallan ja rumašlaš doaimmat fuolahuvvojit álbmotdearvvašvuođaperspektiivvas.
        </p>
        <p type="title">
            Čoahkketabealla - sámi valáštallan
        </p>
        <p type="title">
            Sámi valáštallan - njuolggodoarjja
        </p>
        <p>
            Ođđa goavdeorganisašuvdna, Sámi valáštallanlihttu/Samisk idrettsforbund (SVL), golmmain vuollásaš sierralihtuiguin lei ásahuvvon 2019 rájes. SVL oaččui 2019:s njuolggodoarjaga iežas doibmii Sámedikki bušeahta bokte, ja lea das mielde čohkkemin sámi mánáid ja nuoraid, ja maiddái rávesolbmuid, máŋggabealat valáštallandoaimmaide. Lassin Sámedikki iežas juolludeapmái sámi valáštallamii, de lea 2019:s Kulturdepartemeanta juolludan 1 500 000 ru sámi valáštallamii (spealloruđat). Olles juolludus lea addojuvvon viidáseappot SVL:i.
        </p>
        <p>
            Sámi nuorat oassálastet juohke nuppi jagi Arctic Winter Games:i (AWG:i). 2019:s čađahuvvon plánen ja ráhkkaneapmi AWG 2020:i mii lágiduvvo Kanadas.
        </p>
        <p>
            Spábbačiekčama sierralihttu, FA Sápmi, organisere sámi spábbačiekčama, ja oassálasttii almmáiolbmuidriikkaservviin Conifa Euro spábbačiekčančuoldimii mii lágiduvvui Nagorno Karabakhas. FA Sápmi organisere maiddái jahkásaččat nuoraidjoavkku, sihke nieiddaid ja gánddaid joavkkuid mat servet Biŧona geassečiekčamiidda. FA Sápmi áigu maid oassálastit AWG 2020:i sihke nieiddaid ja gánddaid joavkkuiguin. Dasa lassin lea FA Sápmi Conifa-organisašuvnnas okta dain jođihanfámuin mat háliidit ásahit riikkasearvedoaimma maiddái nissonolbmuid joavkkuide.
        </p>
        <p type="title">
            Kultur- ja valáštallanstipeanda - stipeanda
        </p>
        <p>
            Sámedikki kultur- ja valáštallanstipeanda lea dán rádjai juhkkojuvvon juohke nuppi jagi. 2019 rájes dat juhkkojuvvo juohke jagi. Stipeanda galgá movttiidahttit sámi nuoraid áŋggirdit dáidagiin, kultuvrrain ja valáštallamiin. Njeallje 25 000 ru sturrosaš stipeandda addojuvvojit. Stipeanda galgá addojuvvot goappašiid sohkabeliid ovttaskasaide, ja sii geat ožžot stipeandda, galget leat gaskal 16 ja 25 jagi dan jagi go stipeanda addojuvvo. 2019:s bohte 11 ohcama, main ovccis ohce valáštallanstipeandda ja guovttis kulturstipeandda.
        </p>
        <p>
            2019:s ožžo čuoiganbáhčči Amalie Kristine Triumf, gymnásta Peder Funderud Skogvang ja jiekŋahockeyvaláštalli Tuva Sirin Schall Mikkelsen valáštallanstipeandda. Kulturstipeandda oaččui dánsejeaddji Ánna-Katri Helander. Dát njealjis čájehit ahte sii áŋgiruššet duođalaččat iežas disipliinnain, ja leat olahan buriid bohtosiid, báikkálaččat, regiovnnalaččat ja nationálalaččat. Sii leat buorit ovdagovat sámi nuoraide, ja sii leat buohkat gelbbolaš vuoitit.
        </p>
        <p type="title">
            Kulturmuitosuodjalus
        </p>
        <p type="title">
            Servodatmihttu:
        </p>
        <list>
            <p type="listitem">
                Sámi kulturárbi bidjá eavttuid buot plánemiidda ja sisabahkkemiidda.
            </p>
        </list>
        <p>
            Sámi kulturmuittut leat dat luottat maid mii oaidnit min máttuid luonddugeavaheamis ja leahkimis luonddus. Dat leat deaŧalaš máhttogáldut ja Sámediggi kulturmuitoeiseváldin bargá dan ala ahte fuolahit ja sihkkarastit sámi kulturárbbi, kulturbirrasiid ja kulturmuittuid. Bargu dahkkojuvvo dávjá oktavuođa ja gulahallama bokte eará eiseválddiiguin, gielddaiguin, organisašuvnnaiguin, museaiguin, iešguđet sámi organisašuvnnaiguin ja ovttaskasolbmuiguin.
        </p>
        <p>
            Jagi mielde lea sámediggepresideanttas leamaš čoahkkin ođđa riikaantikvárain, Hanna Kosonen Geiraniin. Áššelisttas lei visteregistrerenprošeakta, doarjjaortnet daid ráfáidahttojuvvon visttiid várás mat leat priváhta oamastusas ja mo bargu ovdána oažžut Várjjat siidda čálihuvvot tentatiiva máilmmiárbelistii. Čoahkkimis deattuhii Sámediggi Riikaantikvárii man deaŧalaš sierra hálddašeapmi lea dain sámi visttiin mat lea priváhta oamastusas ja deaŧalaš máilmmiárbebarggu ovdáneapmi Várjjat siiddain lea.
        </p>
        <p type="title">
            Váikkuhangaskaoamit kulturmuitosuodjaleami várás
        </p>
        <p type="title">
            Áŋgiruššansuorgi - kulturmuitosuodjaleapmi
        </p>
        <p type="title">
            Vealgi 31.12.2019 juolluduvvon doarjagiin
        </p>
        <p>
            Sámediggi kulturmuitoeiseváldin bargá dan ala ahte fuolahit ja sihkkarastit sámi kulturárbbi, kulturbirrasiid ja kulturmuittuid. Bargu dahkkojuvvo dávjá oktavuođa ja gulahallama bokte eará eiseválddiiguin, gielddaiguin, organisašuvnnaiguin, museaiguin, iešguđet sámi organisašuvnnaiguin ja ovttaskasolbmuiguin.
        </p>
        <p type="title">
            Kulturmuittuid hálddašeapmi
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi kulturmuittut hálddašuvvojit iežamet historjjá ja árvvuid vuođul.
            </p>
        </list>
        <p>
            Sámediggi meannuda ollu areálaáššiid kulturmuitolága vuođul ja iešguđet plánejuvvon areálasisabahkkemiid oktavuođas čađahuvvo gieddebargu čielggasmahttin dihtii gusket go plánejuvvon doaibmabijut njuolgga sámi kulturmuittuide. 2019:s bohte sullii 2500 ođđa ášši ja 142 báikediđoštallama čađahuvvojedje, iešguđet sturrodagain ja iešvuođain. Áššiide gulle fápmolinnját, muddenplánat, bartaáššit, smávvafápmorusttegat, suodjalusa hárjehallanguovllut, ođđagilvimat lassin earálágan ealáhusdoaibmabijuide mat mielddisetbuktet areálasisabahkkemiid. Stuorát áššiin 2019:s maid oktavuođas čađahuvvojedje báikediđoštallamat, sáhttá namuhit 22 kV-fápmolinnjá Moskavuonas Romssa suohkanis, Rákkočearu bieggafápmorusttega 2. ceahkki Bearalvági gielddas ja máŋga suodjalusa hárjehallanguovllu siskkit Romssas. Dasa lassin kártejuvvojedje sámi kulturmuittut moatti luonddugáhttenguovlluin Romssa fylkkas. Gieddebarggus registrerejuvvojedje 668 ođđa sámi kulturmuittu mat fievrriduvvojedje nationála kulturmuitodiehtovuđđui Askeladdenii.
        </p>
        <p>
            Lullisámi guovllus lea Verdal suohkan Trøndelága fylkkas bargamin gaskkustanprošeavttain sápmelaččaid birra várregilis Vera. Prošeavtta ruhtada Sámediggi muhtumassii, ja Sámedikki arkeologa lea mielde prošeaktajoavkkus. 2019:s čađahuvvui 3-beaivásaš báikediđoštallan ovttas máŋga báikkálaš boazosápmelačča ja árbeguoddi. Oktiibuot registrerejuvvojedje 12 iešguđet kulturmuitoguovllu, oktiibuot 73 eaŋkilgávdnosiiguin. Ovdalis ledje registrerejuvvon 58 sámi kulturmuittu suohkanis. Dat mearkkaša ahte registrerejuvvon sámi kulturmuittuid lohku Verdal suohkanis lassánii 125 % dušše dán ovtta báikediđoštallamis. Čitnaáigádeapmi ovtta kulturmuittus čájeha sámi geavaheami guovllus 1600-logu gaskkamuttus. Earret oppalaš, čálalaš gálduid lea dát dat boarráseamos duođaštus sámi ássamis suohkanis. Ovttasbargu Skæhkeren Sijtein lea maid movttiidahttán ollu ja boktán stuorrá historjjálaš beroštumi sámi báikegottis. Prošeakta čájeha stuorra vejolašvuođa das ahte sáhttet gávdnot ollu eanet sámi kulturmuittut dain guovlluin gos mis ii leat leamaš báikediđoštallan. Prošeavtta báikkálaš čatnaseamis maid lea stuorra árvu bargui ja viidásat bohtosii.
        </p>
        <p>
            Sámediggi lea maid 2019:s addán rávvagiid ohcamiid oktavuođas beassat spiehkastit kulturmuitolága mearrádusain. Earret eará ozai Skiervvá searvegoddekantuvra 2019 giđa beassat ođđasit geavahit St. Hanshaugen girkogárddi. Girkogárdi lea registrerejuvvon automáhtalaččat ráfáidahttojuvvon sámi girkogárdin. Searvegoddekantuvra háliidii ođđasit geavahit boares girkogárddi go muhtun jagiid geažes sáhttá šaddat hávdesadjevátni. Sámedikki girkogárddi báikediđoštallamis gávdne moadde stuorra hávdebácci mat eai leat lihkahallojuvvon ja maid buot sáhtii áigádit 1800-logu maŋimus oassái. Viidáseappot lea máŋga njealječiegat gobi hávdádemiid maŋis, main ii leat vejolaš gávdnat hávdebácciid dahje namaid. Oktiibuot lea várra das čuohtenáre hávddi iešguđet sturrodagain. Jáhkkimis lea ahte ollu sámi bearrašat leat hávdáduvvon dohko - gitta 50 %. St. Hanshaugen girkogárddi ođđasisgeavaheapmi jávkada buot hávddiid boares girkogárddi ja daid oktavuođa boares girkogárdemuvrii. Ođđasisgeavaheapmi jávkada maiddái oktavuođa dálá girkogárdái ja eanadahkii dan birra. ohccojuvvon areálahálddašeapmi lei njuolgga vuostálaga automáhtalaččat ráfáidahttojuvvon sámi girkogárddiin ja kulturmuitolága mearrádusaiguin. Danne vuosttaldii Sámediggi ahte sierralohpeohcan galggai mieđihuvvot. Riikaantikvára doarjjui Sámedikki rávvaga, ja sin mearrádusas ii mieđihuvvon sierralohpi. Árvvoštallojuvvui ahte deaŧalaš sámi kulturmuitoárvvut, sihke dat mat leat oidnosis ja arkeologalaš kulturmuittut, jávket jus addojuvvo lohpi ođđasis geavahit St. Hanshaugen girkogárddi.
        </p>
        <p type="title">
            Čoahkketabealla - kulturmuitohálddašeapmi
        </p>
        <p type="title">
            Doarjagat sámi kulturmuitosuodjalussii - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Sámi kulturmuittut dahkkojuvvojit oainnusin, divvojuvvojit ja gaskkustuvvojit resursan sámi servodagaide ja almmolašvuhtii muđui.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Doarjja sámi kulturmuitosuodjalussii
        </p>
        <p>
            25
        </p>
        <p>
            25
        </p>
        <p>
            0
        </p>
        <p>
            Doarjja addojuvvui máŋga gaskkustanprošektii earret eará kulturmuittuid láhčimii Guittanasas ja Moldvik nammasaš báikkis Bearalvágis. Eará prošeavttat mat áigot galbet kulturmuittuid lea biras Gahpirvákkis Sáččás mas leat máŋga ceakkogoađi ja sámi historjá Vuorris Ivguvuonas. Davvi álbmogiid guovddáš oaččui ruđa gaskkustit kulturhistorjjá Čáhppesvuovddis Gáivuona suohkanis galbbaiguin ja jietnabovssaiguin. Dát prošeakta lei válmmas 2019:s.
        </p>
        <p>
            Vistesuodjaleami oktavuođas addojuvvui doarjja earret eará Holmemnes nammasaš dálu divodeapmái Gáivuonas. Doarjja addojuvvui maiddái bihtánsámi guovllu vistesuodjaleami nannemii. Dát lei dan golmmajahkásaš prošeavtta maŋimus jahki maid Sámediggi, Bådådjo suohkan ja Nordlándda museat ruhtadedje.
        </p>
        <p>
            Kulturmuitosuodjalusa doarjjaortnegis lea golmma jahkásaš čađahanáigemearri ja prošeavttaide mat loahpahuvvojedje 2019:s, gustojit danne doarjagat mat leat juolluduvvon áigodagaš 2016-2019. Čađahuvvon prošeavttat leat sihke kulturmuittuid registreren, visttiid divodeapmi ja sámi kulturmuittuid láhččin ja oainnusindahkan.
        </p>
        <p>
            Juolludusat mat loahpahuvvon prošeavttaide 2019:s juohkásit ná daid iešguđet ulbmiljuksamiid ektui mat leat definerejuvvon Sámedikki bušeahtas:
        </p>
        <p>
            Doaibma
        </p>
        <p>
            Lohku
        </p>
        <p>
            Ođđa registreremat nationála kulturmuitodiehtovuđđui Askeladden - sámi kulturmuittut
        </p>
        <p>
            6
        </p>
        <p>
            Ođastan- ja sihkkarastindoaibmabijut
        </p>
        <p>
            12
        </p>
        <p>
            Sámi kulturmuittuid láhčin
        </p>
        <p>
            3
        </p>
        <p type="title">
            Ceavccageađggi dikšun ja gaskkusteapmi - prošeakta
        </p>
        <p>
            Borgemánus oassálasttii sámediggepresideanta čoahkkimii ja báikediđoštallamii evttohuvvon máilmmiárbebáikkiiguin Ceavccageađgi, Noiddiidčearru ja Gollevárri, mat buot gullet Várjjat siidii. Várjjat siida lea Sámedikki evttohus ođđa máilmmiárbebáikin álgoálbmotperspektiivvain UNESCO máilmmiárbelistii. Evttohus lea hábmejuvvon lagas ovttasbarggus Finnmárkku fylkkagielddain. Čoahkkimis/báikediđoštallamis ledje áššedovdit ICOMOS:s, mii lea UNESCO áššedovdiorgána kulturárbbiid várás, Riikaantikvára, Finnmárkku fylkkagielda, Várjjat sámi musea, Várnjárgga álbmotmeahccestivra, ja dan guovtti guoskevaš gieldda, Unjárgga ja Deanu (Báhcavuonas eai sáhttán boahtit), sátnejođiheaddjit. Čoahkkimis oahpásmahttojuvvui máilmmiárbeevttohus vuđolaččat, ja oassálastit besse iežaset čalmmiiguin oaidnit iešguđet kulturmuitobáikkiid. Čoahkkin lihkostuvai ja Sámedikkis lea buorre jáhku dasa ahte ICOMOS áššedovdit leat dohkkehan daid báras kulturmuitoárvvuid maid Sámedikki evttohus ovddasta ja seammás ipmirda man deaŧalaš dakkár máilmmiárbeguovlu lea, mas lea álgoálbmotperspektiiva. Sámediggi áigu čuovvulit ICOMOS áššedovdiárvvoštallama ja viidásat barggu máilmmiárbeevttohusain oažžun dihtii Várjjat siidda Norgga boahttevaš máilmmiárbebáikkiid tentatiiva listii.
        </p>
        <p type="title">
            BARK - kulturmuittuid dikšun ja gaskkusteapmi - prošeakta
        </p>
        <p>
            Prošeavtta mihttomearri:
        </p>
        <list>
            <p type="listitem">
                Sihkkarastit ahte válljejuvvon ovddasteaddji arkeologalaš kulturmuittut ja kulturbirrasat galget leat olbmuide olámuttus.
            </p>
        </list>
        <p>
            Sámediggi bargá ollu prošeavttaiguin sámi kulturmuittuid dikšuma ja láhčima oktavuođas. Sámedikki bargu lea mielde bajásdoallamin árvvolaš sámi kulturbirrasiid. Kulturmuittuid oainnusmahttima bokte loktana máhttu sámi historjjá, geavaheami ja leahkima birra. Iežas historjjá dovdan lea mearrideaddjin sámi identitehta ja kultuvrra gáhttemii ja viidáseappot fievrrideapmái.
        </p>
        <p>
            <em type="bold">
                Válddahus
            </em>
        </p>
        <p>
            Sáltoduoddara «drive-in» kulturbálggis Nordlánddas
        </p>
        <p>
            Kulturbálggis lea ovttasbargoprošeakta gaskal Sámedikki ja máŋga báikkálaš ásahusa. Prošeakta lea maid mielde ealáskahttimin bihtánsámegiela ja Sámediggi lea válljen bihtánsámegiela teavstta buot galbbain.
        </p>
        <p>
            Sámediggepresideanta rabai kulturbálgá virggálaččat.
        </p>
        <p>
            Rahpama oktavuođas lágiduvvui seminára bihtánsámi historjjá, kulturmuittuid ja huksenvieruid birra.
        </p>
        <p>
            Činavuohpi stálut, Porsáŋggu gielda
        </p>
        <p>
            Dát lea ovttasbargu gaskal Sámedikki ja Porsáŋggu gieldda. Bálggis lea mielde dovddusin dahkamin boares mearrasámi máinnastanvieru galbema ja láhčima bokte. Stálut leat bivnnuhis mátkemearri, ja bálgá láhčima oktavuođas leat čađahuvvon doaibmabijut mat uhcidit eanadaga loaktima.
        </p>
        <p>
            Sámediggepresideanta rabai bálgá virggálaččat.
        </p>
        <p>
            Ivgubađa boares márkansadji, Omasvuona suohkan
        </p>
        <p>
            Sámediggi ja Romssa fylkkasuohkan leat álggahan gaskkustanprošeavtta Ivgubađa boares márkansaji várás, kvenalaš Hotti nammasaš dállu ja sámi Jettankallen cuvccasbáiki. Lea juo čielggaduvvon gosa galbbat galget biddjojuvvot ja makkár šaddogeardedikšun dárbbašuvvo. UiT- Norgga árktalaš universitehta lea čađahan uhcit arkeologalaš iskkadeami 2019:s. Prošeakta plánejuvvo gárvvistuvvot 2020:s.
        </p>
        <p>
            Čáhppesvuovdi, Gáivuona suohkan
        </p>
        <p>
            Kulturbálgá lea Davvi álbmogiid guovddáš ovttas Sámedikkiin ásahan. Boares sámi muitalusat gaskkustuvvojit jietnabovssain luonddus. Dasa lassin leat geassesadjedoallu, luoddudoallu ja sámi báikenamat galbejuvvon.
        </p>
        <p>
            Sámediggeráđđi Henrik Olsen rabai kulturbálgá virggálaččat.
        </p>
        <p>
            Čáhppesvuovdi šattai historjjálaš alimusriekteduomu bokte 2008:s vuosttáš báiki Norggas gos giliolbmot leat ožžon dohkkehuvvot oktasaš oamastanvuoigatvuođa eanaguvlui.
        </p>
        <p>
            Vuorri, Ivgu suohkan
        </p>
        <p>
            Sámediggi lea ovttas Davvi álbmogiid guovddážiin álggahan prošeavtta man ulbmil lea láhčit ja galbet kulturhistorjjá Vuorris. Prošeakta čalmmustahttá golbma fáttá; mearrasámi ássan ja guolásteapmi, sámi osku ja mytologiija ja soahtemuittut.
        </p>
        <p>
            Nuortarávnnji girkogárdi, Návuona suohkan
        </p>
        <p>
            Sámediggi lea ovtta Davvi-Romssa museain ovddeštišgoahtán boares muorraruossain Nuortarávnnji girkogárddis.
        </p>
        <p>
            Muitobázzi, Áhkkánjárgga suohkan
        </p>
        <p>
            Sámediggi lea ovttas Áhkkánjárgga suohkaniin álggahan prošeavtta cegget muitobácci muitun sidjiide geat leat hávdáduvvon Silsandmoen nammasaš ovddeš girkogárdái. Girkogárdi biliduvvui 2. máilmmisoađis. Stuorra oassi ledje sámi hávddit.
        </p>
        <p type="title">
            Sámi kulturmuitosuodjalusa rámmaeavttut
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámedikkis lea formála hálddašanváldi sámi kulturmuittuin kulturmuitolága mielde.
            </p>
        </list>
        <p>
            Sámediggi lea čađahan konsultašuvnnaid Dálkkádat- ja birasdepartemeantta stáhtaráđiin váldesirdima birra kulturmuitosuorggis regiovdnaođastusa oktavuođas. Nu mo ovdalis dievasčoahkkinmearrádusain ge de lea Sámedikki oaidnu ahte kulturmuitohálddašeapmi galgá sirdojuvvot lága bokte. Ođđa láhkaásahusas, mii mearriduvvui 2019:s, de lea vástideaddji váldi sirdojuvvon Sámediggái seamma go fylkkagielddaide. Dat čuovvu das maid ráđđehus ovdal lea cealkán, ja Sámediggi lea buori muddui miehtan dasa ahte seamma váldái go dat mii sirdojuvvo fylkkagielddaide, galgá maid sirdojuvvot Sámediggái. Muhto dat masa Sámediggi ovdal lea reageren, lea dan vuohkái mo váldi sirdojuvvo. Dat lea dannego válddi sirdin láhkaásahusa bokte lea prinsihpalaš čuolbman Sámediggái álgoálbmotparlameantan, nu guhká go direktoráhta sáhttá dárkkistit Sámedikki mearrádusa.
        </p>
        <p>
            Sámediggi lea dan oktavuođas čujuhan dasa ahte duođai lea Sámediggi dál mas lea stuorámus vásáhus ja gelbbolašvuohta go guoská sámi kulturmuittuide ja kulturbirrasiidda kulturmuitohálddašeamis Norggas. Konsultašuvnnain ii juksojuvvon ovttamielalašvuohta das ahte sirdit válddi lága bokte, muhto dassážiigo departemeanta čielggada ášši Sámedikki válddi birra kulturmuitolága vuođul, das maiddái mo váldi galgá sirdojuvvot, ja dan máinnašit boahttevaš Stuorradiggedieđáhusas kulturmuitopolitihka birra, dohkkehii Sámediggi ahte váldi sirdojuvvot láhkaásahusa bokte gaskaboddasaččat fápmuiboahtimiin 01.01.2020 rájes. Válddi čielggadeapmi sáhtášii maid leat oassin kulturmuitolága viidát guorahallamis. Ođđa Stuorradiggedieđáhus galgá plána mielde ovddiduvvot Stuorradiggái 2020 giđa.
        </p>
        <p>
            Sámediggi lea maid čujuhan ráđđehussii ahte Sámedikkis ain leat uhccán resurssat kulturmuitohálddašeapmái fylkkagielddaid ektui ja ahte dat ferte njulgejuvvot. Sámediggi lea maid čujuhan gustovaš bušeahttaortnegii Sámedikki várás, mas vurdojuvvo ahte buot doarjjaruđat Sámediggái dás rájes čuvvot dan ortnega eai ge galgga merkejuvvot ráđđehusa bealis.
        </p>
        <p type="title">
            Sámi kulturárbbi oainnusmahttin
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi kulturmuittut leat vuođđun máhtto- ja árvoháhkamii.
            </p>
        </list>
        <p>
            Sámediggi lea 2019:s iešguđet láhkai leamaš mielde gaskkusteamen máhtu sámi kulturmuittuid birra. Bagadeapmi, logaldallamat ja diehtojuohkin lea addojuvvon daidda gielddaide mat galget ráhkadišgoahtit plánaid gieldda kulturmuittuid várás.
        </p>
        <p>
            Kultureanadagat main lea nationála beroštus (KULA) lea prošeakta maid Riikaantikvára hálddaša, ja barggu boađusin galgá leat registtar mas oaidná dakkár kultureanadagaid. Sámediggi lea 2019:s evttohan sámi kultureanadagaid Trøndelágas, Nordlánddas ja Finnmárkkus. Barggu boađus lea deaŧalaš kulturhistorjjálaš veahkki dasa ahte oainnusmahttit sámi eanadatgeavaheami ja leahkima dáin fylkkain. Dasa lassin galgá boađus addit báikegottiide stuorát diehtomielalašvuođa sámi kulturhistorjjálaš árvvuin.
        </p>
        <p>
            Dendroáigádeapmi lea muorraávdnasiid ahkemearridanvuohki jahkelatnjaanlysa bokte. Vuohki sáhttá leat mielde čielggadeamen sámi visttiid ráfáidahttinstáhtusa. Gávcci vistti dendroáigádemiin lea Sámediggi ožžon ođđa ja dárbbašlaš máhtu visttiid ávdnasiid agis main muđui livččii hui váttis mearridit agi.
        </p>
        <p type="title">
            Vistesuodjaleapmi
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi antikváralaš visttiin lea buorre kvalitehta
            </p>
        </list>
        <p>
            Sámediggi válmmastii visteregistrerenprošeavtta 2019:s, ja loahpageahčen jagi ledje registrerejuvvon 883 automáhtalaččat ráfáidahttojuvvon sámi visttit kulturmuitodiehtovuđđui Askeladdenii. Ráfáidahttojuvvon visttit leat miehtá Sámi Norggas (Govus 1). Deanus leat eanemus ráfáidahttojuvvon visttit, oktiibuot 151. Eará gielddat main leat viehka ollu ráfáidahttojuvvon visttit leat Unjárga, Guovdageaidnu, Gáivuotna, Ivgu, Siellat ja Skánit (Govus 1). Sámediggi háliida buori gulahallama ráfáidahttojuvvon visttiid eaiggádiiguin. Danne bovdii Sámediggi golggotmánus buot ráfáidahttojuvvon visttiid eaiggádiid Deanus báikkálaš diehtojuohkinčoahkkimii. Čoahkkimii bohte ollu olbmot. Hui ollu automáhtalaččat ráfáidahttojuvvon visttit dárbbašit čuovvuleami ja bajásdoalu.
        </p>
        <p>
            Govus 1: Čájeha buot registrerejuvvon sámi visttiid (gáldu: Askeladden)
        </p>
        <p>
            Govus 2: Čájeha automáhtalaččat ráfáidahttojuvvon visttiid gielddaid mielde (gáldu Askeladden).
        </p>
        <p type="title">
            Čoahkketabealla - vistesuodjaleapmi
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Automáhtalaččat ráfáidahttojuvvon visttiid ja rusttegiid sihkkarastin, bajásdoallan ja divvun
            </p>
        </list>
        <p>
            Sámediggi hálddaša 6 miljon merkejuvvon ruvnnu Riikaantikváras doarjjaortnegii "ráfáidahttojuvvon visttit mat leat priváhta oamastusas". Sámediggi čuovvulat juolluduvvon prošeavttaid ja bagada automáhtalaččat ráfáidahttojuvvon sámi visttiid priváhta eaiggádiid.
        </p>
        <p>
            Okttibuot 37 prošeavtta ožžo ruhtadoarjaga 2019:s.
        </p>
        <p>
            <em type="bold">
                Doaibmabidju
            </em>
        </p>
        <p>
            <em type="bold">
                Lohku
            </em>
        </p>
        <p>
            Visttiid divvun
        </p>
        <p>
            23
        </p>
        <p>
            Divvunplánat
        </p>
        <p>
            6
        </p>
        <p>
            Prošeakta rekrutteren dihtii nuorra duojáriid
        </p>
        <p>
            1
        </p>
        <p>
            Ovdaprošeakta kulturbirrasiid hálddašeami várás
        </p>
        <p>
            1
        </p>
        <p>
            Kursa.
        </p>
        <p>
            (Ceahkkun, beasseloggan, rohpeloavdin bessiin ja darffiin, goađi divvun, uvssaid ja glásaid divvun, goikeláiren)
        </p>
        <p>
            6
        </p>
        <p>
            Jagi loahpas ledje vihtta prošeavtta čađahuvvon ja 31 ledje ohcan sirdima jahkái 2020. sámediggi lea vásihan ahte váilot ollu árbevirolaš duojára davvin ja buktá hástalusaid daidda priváhta eaiggádiidda geat áiggošedje čađahit divvunprošeavttaid antikváralaš prinsihpaid vuođul. Dán áicama geažil lea addojuvvo doarjja gealbudankurssa čađaheapmái nu mo namuhuvvon bajábealde. Kursalágideapmi árbevirolaš giehtaduojis lea deaŧalaš váikkuhangaskaoapmi dasa ahte dustet dán hástalusa.
        </p>
        <p type="title">
            Dearvvašvuohta ja sosiála
        </p>
        <p type="title">
            Servodatmihttu:
        </p>
        <list>
            <p type="listitem">
                Buorre dearvvašvuohta ja dásseárvosaš dearvvasvuođa- ja sosiálabálvalusat heivehuvvon sámi álbmoga giela ja kultuvrralaš duogážii.
            </p>
        </list>
        <p type="title">
            Dearvvašvuođa ja sosiála váikkuhangaskaoamit
        </p>
        <p type="title">
            Áŋgiruššansuorggit - dearvvašvuohta ja sosiála
        </p>
        <p type="title">
            Vealgi 31.12.2019 juolluduvvon doarjagiin
        </p>
        <p type="title">
            Buorre dearvvašvuohta ja ovttaárvosaš dearvvašvuođa- ja sosiálabálvalusat.
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi buohccit ožžot gielalaččat ja kultuvrralaččat láhččojuvvon dearvvašvuođa- ja sosiálabálvalusaid.
            </p>
        </list>
        <p type="title">
            Spesialistadearvvašvuođabálvalus.
        </p>
        <p>
            Sámediggi lea máŋgii vásihan ahte sámi buhcciid dárbbut eai árvvoštallojuvvo go iešguđet bálvalusfálaldagat plánejuvvojit ja álggahuvvojit. Sámedikki ulbmil lea nannet duohta sámi mielmearrideami ja mielváikkuheami go dearvvašvuođabálvalusat sámi álbmogii hábmejuvvojit ja čađahuvvojit.
        </p>
        <p type="title">
            Nationála prošeakta spesialistadearvvašvuođabálvalusaid viidásat ovddideami birra sámi álbmogii riikkaviidosaččat
        </p>
        <p>
            Ráđđehusa Nationála dearvvašvuođa- ja buohcciviessoplánas (2016- 2019) oaččui Davvi Dearvvašvuohta, konsultašuvnnaid vuođul Sámedikkiin, bargamuššan hábmet spesialistadearvvašvuođabálvalusaid strategalaš viidásat ovddideami sámi sámi álbmoga várás riikkaviidosaččat. Bargu álggahuvvui prošeaktan 2018:s, ja áigumuš lei dan válmmastit juovlamánus 2019. Ovdal prošeavtta hábmii Sámediggi ja Davvi Dearvvašvuohta oktasaš prinsihppanotáhta prošeavtta mandáhtii ja čađaheapmái. Davvi Dearvvašvuohta lea prošeaktaeaiggát. Prošeavtta stivrenjoavkkus leat mielde buot regionála dearvvašvuođadoaimmahagat, Sámediggi, Sámi fága- ja dutkanásahusat (SÁNAG ja Sámi dearvvašvuođadutkama guovddáš), Sámi doaktáriid searvi, KS ja sámi geavaheddjiidovddastus. Prošeakta galgá earret eará geahčadit sámi dikšofálaldagaid ovddideami, sámi dearvvašvuođabálvalusaid organiserema, ja spesialistadearvvašvuođabálvalusa giela ja kulturgelbbolašvuođa nannema. Prošeaktabargu lea leamaš gáibideaddji, ja danne dat ii leat válmmas ovdal njukčamánus 2020. Sámediggi áigu maŋŋá prošeavtta čuovvulit prošeavtta bohtosiid, maiddái oassin Nationála dearvvašvuođa- ja buohcciviessoplánas 2.
        </p>
        <p>
            Finnmárkku buohcciviessu HF lea dán bargamuša vuođul ođđasisorganiseren Sámi dearvvašvuođasiidda sierra klinihkkan. Sámediggi ii háliidan searvat dán prošektii dáinna ođđasisorganiseremiin, dan geažil go sámi dearvvašvuođabálvalusaid nationála prošeavtta viidásat ovddideapmi ja organiseren ii lean válmmas.
        </p>
        <p>
            Sámediggeráđđi lea maid bovden Davvi-Norgga universitehtabuohcciviesu (UNN) čoahkkimii čalmmustahttin dihtii sin ovddasvástádusa ja rolla universitehtabuohcciviessun sámi buhcciid várás. Ollu sámi buohccit ja oapmahaččat leat gulaskuddan Sámedikkiin UNN giellahástalusaid birra. Danne lea Sámediggi gozihan sámegiela geavaheami dikšooktavuođain, ja dárbbu sihkkarastit kvalitatiiva buriid dulkonbálvalusaid. Sámediggepresideanta lea sáhkavuorus Davvi dearvvašvuođa RHF stivrraid birra čujuhan iešmearridanvuoigatvuhtii ja mielváikkuhanvuoigatvuhtii spesialistadearvvašvuođabálvalusaid organiserema ja plánema oktavuođas. Dasa lassin lea erenoamážit čujuhuvvon váilevašvuođaide dearvvašvuođabálvalusaid fidnemis ja boasttudikšunriskii giellaeastagiid geažil.
        </p>
        <p type="title">
            Ođđa nationála dearvvašvuođa- ja buohcciviessoplána (2020-2023)
        </p>
        <p>
            Sámediggái lea deaŧalaš ahte ovddeš áŋgiruššan spesialistadearvvašvuođabálvalusaiguin sámi buhcciid várás čuovvuluvvo ja konsultašuvnnat leat čađahuvvon ráđđehusa ođđa nationála dearvvašvuođa- ja buohcciviessoplána 2020-2023 oktavuođas. Sámediggi lea ožžon mieđihuvvot ahte Davvi Dearvvašvuohta dán áigodagas galgá čuovvulit nationála prošeavtta spesialistadearvvašvuođabálvalusaid strategalaš viidásat ovddidemiin sámi álbmoga várás.
        </p>
        <p>
            Dearvvašvuođadirektoráhta galgá maid geahčadit bargamušjuogadeami ja ovttasdoaibmama gaskal spesialistadearvvašvuođabálvalusa oahppan- ja hálddašanbálvalusaid ja gieldda dearvvašvuođa- ja fuolahusbálvalusa. Sámediggái lea mieđihuvvon ahte oahppan- ja hálddašanguovddážat galget maiddái árvvoštallat mo dáid bálvalusaid sáhtášii dahkat buoret olahahttin sámi buhcciide ja mo dat sáhttet leat mielde loktemin dearvvašvuođagelbbolašvuođa álbmogis muđui.
        </p>
        <p>
            Dearvvašvuođadirektoráhta ja regionála dearvvašvuođadoaimmahagat galget analyseret álbmoga boahtteáigge dárbbu psyhkalaš dearvvašvuođabálvalusaide, ja addit rávvagiid ovddasvástádus- ja bargamušjuogu birra gaskal dearvvašvuođabálvalusa ja gieldda psyhkalaš dearvvašvuođa- ja gárrenhástalusaid. Sámediggi lea ožžon doarjaga das ahte dasa galgá maiddái gullat sámi álbmoga boahtteáiggi dárbu psyhkalaš dearvvašvuođabálvalusaide. Plánas čujuhuvvo maiddái sámi fágafierpmádaga organiseremii.
        </p>
        <p>
            Sámediggi lea duhtavaš go min oainnut váldojuvvojit vuhtii nationála dearvvašvuođa- ja buohcciviessoplánas, ja áigu dan čuovvulit konsultašuvnnain Regionála dearvvašvuođadoaimmahagaid bargamušdokumeanttaid oktavuođas, ja eará deaŧalaš proseassaid oktavuođas.
        </p>
        <p type="title">
            Vuođđodearvvašvuohta
        </p>
        <p>
            Sámediggi čađahii konsultašuvnna 2018:s Dearvvašvuođa- ja fuolahusdepartemeanttain gelbbolašvuođaáŋgiruššama – sámi álbmoga várás buhcciidsiiddaid ja ruovttubálvalusa ovddidanguovddážiid organiserema birra. Sohppojuvvui ahte dain gealbobirrasiin main gálgá leat fágaovddideapmi ja bagadeapmi sámi geavaheddjiid ektui, galgá leat giella- ja kulturgelbbolašvuohta. Sámediggi oaivvilda ahte ovddidanguovddážiid ásaheami sámi buhcciid várás ferte geahččat ovttas sámi ássanguovlluiguin ja giellajoavkkuiguin, ja daid ferte ásahit sámi fágabirrasiid oktavuhtii.
        </p>
        <p>
            2019:s álggahuvvui ovttasbargu gaskal Sámedikki ja Dearvvašvuođadirektoráhta gávnnahan dihtii mo galggašii váikkuhit bálvalusfálaldaga fágaovddideapmái ja gealboloktemii sámi dikšo- ja fuolahusgeavaheddjiid várás. Dat guoskevaš sámi fágabirrasat davvi-, lulli- ja julevsámi guovlluin main lea gelbbolašvuohta sámi gielas, kultuvrras, historjjás ja servodateallimis, oassálastet prosessii maid Dearvvašvuođadirektoráhta lea ruhtadan. Sámi álbmoga várás buhcciidsiiddaid ja ruovttubálvalusaid ovddidanguovddážis Kárášjogas galgá leat guovddáš rolla dán ovddidanbarggus, ovttas daid eará sámi fágabirrasiiguin.
        </p>
        <p type="title">
            Buhcciidáittardeaddji sámi giella- ja kulturgelbbolašvuohta
        </p>
        <p>
            Sámediggi oaivvilda ahte dárbbašuvvo sierra nationála sámi buhcciid- ja geavaheddjiidáittardeaddji, mii lea buot sámiide olámuttus beroškeahttá ássanbáikki. Sámediggi lea dan váldán ovdan dearvvašvuođaministariin ja vuorrasiid- ja álbmotdearvvašvuođaministariin. Buhcciidáittardeaddji, Dearvvašvuođadirektoráhta ja Sámediggi leat ovttaoaivilis das ahte buhcciidáittardeaddjiortnegis ferte leat sámi giella- ja kulturgelbbolašvuohta ja leat ovttasbargan dakkár prošeavttain mii galgá nannet sámi buhcciid vejolašvuođa fidnet buhcciidáittardeaddji bálvalusaid.
        </p>
        <p>
            Dearvvašvuođadirektoráhta lea almmuhan prošeakta-/ráđđeaddivirggi mas gáibiduvvo sámi kulturgelbbolašvuohta, ja gelbbolašvuohta ovtta sámegielain. Virgi galgá doaibmat riikkaviidosaččat, muhto sáhttá lágiduvvot ovtta buhcciidáittardeaddji fylkkakantuvrii. Sámediggi lea duhtavaš go virgi dál lea almmuhuvvon, vai prošeavtta sáhttá álggahit.
        </p>
        <p type="title">
            Dearvvašvuohta ja eallineavttut
        </p>
        <p>
            Sámediggi lea čoahkkimiin guovddáš eiseválddiiguin jearahan sámi álbmoga várás dearvvašvuođahástalusaid stáhtusa ja boahttevaš strategiijaid. Sámediggi lea ovddidan árvalusaid ráđđehusa ođđa álbmotdearvvašvuođadieđáhussii «Gode liv i eit trygt samfunn». Sámediggi čalmmustahtii álbmotdearvvašvuođahástalusaid strategiijaid ja doaibmabijuid mánáid ja nuoraid, vuorrasiid ja psyhkalaš dearvvašvuođa ja iešsorbmema ektui. Sámedikki árvalus mánáidsuodjalusa, psyhkalaš dearvvašvuođa ja iešsorbmema birra lea muhtun muddui mielde dieđáhusas.
        </p>
        <p type="title">
            Sámi mánáid ja nuoraid dearvvašvuohta
        </p>
        <p>
            Sámi doaktáriid searvvi konferánssas mánáid- ja nuoraid dearvvašvuođa ja eallineavttuid birra čalmmustahtii Sámediggi dieđuid dan birra ahte sámi mánát vásihit givssideami. Dan vuogis mo mediat ovdanbuktet ođđasiid sámeáššiid birra, lea dábálaččat negatiiva oaidnu, ja sosiála mediat válddahit dávjá hiddjádusa ja eará neahttavuortnuheami. Dat váikkuha sámi mánáid ja nuoraid psyhkalaš dearvvašvuhtii. Dakkár strategiijat ja doaibmabijut dárbbašuvvojit mat čuovvulit dan.
        </p>
        <p>
            Sámi ja álgoálbmotnuoraid dearvvašvuohta ja eallineavttut ledje maid fáddán riikkaidgaskasaš konferánssas mas Sámediggi čujuhii ahte váilu duođaštuvvon máhttu min mánáid ja nuoraid birra. Álgoálbmogiid mánát ja nuorat eai boađe doarvái bures ovdan loguin ja statistihkain. Dat uhcida vejolašvuođa čuovvulit sin ovdáneami ja eallineavttuid. Sámediggi hástala dutkiid ja fágaolbmuid eanet deattuhit sámi mánáid ja nuoraid dearvvašvuođa dutkamis ja máhttoovddideamis. Báikkálaš birrasiid beroštupmi lea deaŧalaš dasa ahte oažžut loktejuvvot fuomášumi ja diehtomielalašvuođa dan birra. Danne lea Sámediggi dorjon Evenášši suohkana fáddáeahkeda lágideami nuoraid várás, ja Árran julevsámi guovddáža nuoraidkonferánssa lágideami mii čalmmustahttá nuoraid ja rájáidbidjama, guhtet guimmiid áimmahuššama, seksualitehta ja vuortnuheami.
        </p>
        <p>
            Sámediggi lea oassálastán konferánsii iešsorbmeneastadeami doaimmaid birra sirkumpolára guovlluin. Čohkkedettiin dutkiid, mearrideddjiid, álgoálbmotservodagaid ja Árktalaš ráđi ja árktalaš stáhtaid ovddasteddjiid čalmmustahttojuvvui iešsorbmeneastadeaddji strategiijaid implementeren. Seammás lágiduvvui muitalanbargobádji álgoálbmotnuoraid jovkui. Lávdedigaštallamis čujuhuvvui maiddái dasa ahte iešsorbmeneastadanplána čađaheapmi sápmelaččaid gaskkas Norggas, Ruoŧas ja Suomas lea bissánan eahpesihkarvuođa geažil geas dat lea ovddasvástádus viidásat barggus. Lávddis bođii árvalus ahte sámedikkit berrejit leat mielde álggaheamen doaibmabijuid duohtandahkan dihtii plána iešsorbmeneastadeaddji strategiijaid.
        </p>
        <p type="title">
            Sámi vuorrasiid dearvvašvuohta ja eallineavttut
        </p>
        <p>
            Sámedikki mielas lea sámi vuorrasiid dilli árgabeaivvis ja ásahusain deaŧalaš, ja bidjá deattu dasa barggustis. Sámi vuorrasiidda ásahusain lea hui deaŧalaš oažžut árbevirolaš biepmu. Danne lea Sámediggeráđđi juohkán dieđuid sámi biepmu ja biebmoárbevieruid birra sámi vuorrasiid várás ollu gielddaide Romssas ja Finnmárkkus. Sámediggi lea fuolas das mo váilevaš giella- ja kulturgelbbolašvuohta buktá hástalusaid sámi vuorrasiidda, ja lea dan váldán ovdan Rådet for et aldersvennlig Norge nammasaš ráđiin. Seammás čujuhuvvo dárbui kultuvrralaš ja gielaš dearvvašvuođabálvalusaide ja deaivvadansajiide sámi vuorrasiid várás. Sámedikki vuorrasiidráđđi ja Rådet for et aldersvennlig Norge leat soahpan ovttasbargat sámi áššiiguin. Sámediggeráđđi háliida oažžut sámi ovddastusa Rådet for et aldersvennlig Norge nammasaš ráđđái, ja lea ávžžuhan ráđi jearahit sámi oassálastima.
        </p>
        <p>
            Viidáseappot addá Sámediggi doarjaga daidda sámi organisašuvnnade ja ásahusaide mat ásahit ja organiserejit dearvvašvuođadeaivvademiid sámi vuorrasiid várás. Oassálastit lea vástidan ahte dát fálaldagat leat mielde buorideamen čálggu ja dearvvašvuođa. Sámediggeráđis leat maid leamaš máŋga čoahkkima Oslo suohkaniin gávnnahan dihtii mo sáhtášii ásahit ja organiseret gielalaččat ja kultuvrralaččat láhččojuvvon dearvvašvuođa- ja fuolahusbálvalusaid sámi vuorrasiidda, ja dearvvašvuođastašuvdnafálaldaga sámi mánáide. Oslo suohkan áigu čuovvulit dán ášši viidáseappot ovttas Sámedikkiin.
        </p>
        <p type="title">
            Čoahkketabealla - buorre dearvvašvuohta ja ovttaárvosaš dearvvašvuođa- ja sosiálabálvalusat
        </p>
        <p type="title">
            Geavaheaddjiláđis fálaldat sámi vuorrasiidda - njuolggodoarjja Várdobáikái
        </p>
        <p>
            Várdobáiki ovddida eastadeaddji ja eaktodáhtolaš geavaheaddjidoaibmabijuid sámi vuorrasiidda, lassin almmolaš bálvalusaide. Várdobáiki searvá sáhkavuoruiguin ja máhtuin dakkár arenaide main dákkár máhttu jearahuvvo ja veahkeha bagademiin, duođaštemiin ja gaskkustemiin dieđuid sámi dearvvašvuođabálvalusaid birra, ja maiddái álbmotdearvvašvuođabargguin geavaheddjiid várás.
        </p>
        <p type="title">
            Sámi doaktáriid searvi - njuolggodoarjja
        </p>
        <p>
            Sámi doaktáriid searvi lea eaktodáhtolaš, sorjjasmeahttun, ideála organisašuvdna mii bargá dan ala ahte buoridit dearvvašvuođafálaldaga sámi álbmogii ja oažžut ovdan dearvvašvuođadieđuid sámegillii. Sii leat 2019:s earret eará lágidan konferánssa sámi mánáid ja nuoraid dearvvašvuođa ja eallineavttuid birra, geahča bajábealde.
        </p>
        <p type="title">
            Doarjja dearvvašvuođa- ja sosiálaprošeavttaide - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Buorre dearvvašvuohta ja ovttaárvosaš dearvvašvuođa- ja sosiálabálvalusat sámi álbmogii seamma dásis go álbmogii muđui.
            </p>
        </list>
        <p>
            Oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Dearvvašvuođa- ja sosiálaprošeavttat
        </p>
        <p>
            20
        </p>
        <p>
            10
        </p>
        <p>
            10
        </p>
        <p>
            Juolludeamit juohkásit ná vuoruhemiid vuođul:
        </p>
        <p>
            Vuoruheamit
        </p>
        <p>
            Juolluduvvon
        </p>
        <p>
            Prošeavttat mat láhčet diliid gielalaččat ja kultuvrralaččat heivehuvvon dearvvašvuođa- ja fuolahusbálvalusaide
        </p>
        <p>
            3
        </p>
        <p>
            Metodaovddidanprošeavttat
        </p>
        <p>
            0
        </p>
        <p>
            Prošeavttat mat buoridit sámi buhcciid mielváikkuheami ja geavaheaddjistivrema
        </p>
        <p>
            0
        </p>
        <p>
            Prošeavttat mat sihkkarastet sámi mánáid vuoigatvuođaid ja dárbbuid go sii leat mánáidsuodjalusa fuolahusas
        </p>
        <p>
            0
        </p>
        <p>
            Prošeavttat mat ovddidit máhtu sámi giela ja kultuvrra birra sámi dearvvašvuođasuorggis
        </p>
        <p>
            1
        </p>
        <p>
            Prošeavttat mat nannejit sámi mánáid ja nuoraid psyhkalaš dearvvašvuođa
        </p>
        <p>
            4
        </p>
        <p>
            Prošeavttat mat leat sámi vuorrasiid deaivvadansajit
        </p>
        <p>
            2
        </p>
        <p>
            Oktiibuot
        </p>
        <p>
            10
        </p>
        <p type="title">
            Ovttaárvosaš mánáidsuodjalanbálvalus
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi mánáid vuoigatvuođat ja dárbbut leat sihkkarastojuvvon mánáidsuodjalusain deaivvadeami oktavuođas.
            </p>
        </list>
        <p>
            Sihkkarastin dihtii sámi mánáid vuoigatvuođaid deaivvadeamis mánáidsuodjalusain háliida Sámediggi nannet fágaovddideami ja gelbbolašvuođa bálvalusain. Sámediggi oaidná ahte suorggi sámi fágaolbmuin lea erenoamáš gelbbolašvuohta, ja lea danne addán doarjaga Guovdageainnu suohkana mánáidsuodjalusbálvalussii ásahit fierpmádaga sámi mánáidsuodjalusa várás.
        </p>
        <p type="title">
            Ođđa mánáidsuodjalusláhka
        </p>
        <p>
            Ráđđehus lea bargamin ođđa mánáidsuodjaluslágain mii vuođđuduvvo dieđáhussii NOU 2016:16 Ny barnevernslov – Sikring av barnets rett til omsorg og beskyttelse. 2019:s álggahii Mánáid- ja bearašdepartemeanta ollislaš guorahallama lága gielas ja struktuvrras dainna áigumušain ahte álkidahttit lága ja dahkat dan eanet áddehahttin. Dan oktavuođas álggahuvvojedje konsultašuvnnat gaskal Sámedikki ja departemeantta. Konsultašuvnnat eai leat válbmasat, ja láhkabargu lea maŋŋonan.
        </p>
        <p>
            Sámedikkis lea maid leamaš čoahkkin ráđđehusa nammadan Bearašsuodjalanlávdegottiin mii 2019:s geigii dieđáhusa NOU 2019:20 En styrket familietjeneste - En gjennomgang av familieverntjenesten. Dalle váldojuvvui ovdan sámi bearrašiid ja sámi mánáid vuoigatvuohta oažžut gielalaččat ja kultuvrralaččat heivehuvvon bálvalusaid. Sámediggi deattuhii erenoamážit sámi mánáid vuoigatvuođa beassat geavahit sámegiela deaivvadettiin bálvalusain ja hálddahusaid ovddasvástádusa vástidit sámi geavaheddjiide sámegillii. Sámediggi čujuhii maiddái dasa ahte sámi mánáid ja bearrašiid vuoigatvuohta gusto beroškeahttá ássanbáikkis, ja ahte dárbbašuvvo sámi nationála perspektiiva go ovddideapmi ja organiseren čađahuvvo.
        </p>
        <p type="title">
            Etihkalaš njuolggadusat sámi dearvvašvuođadutkama várás
        </p>
        <p type="title">
            Čoahkketabealla - Etihkalaš njuolggadusat sámi dearvvašvuođadutkama
        </p>
        <p type="title">
            Etihkalaš njuolggadusat sámi dearvvašvuođadutkama várás.
        </p>
        <p>
            Sámedikki nammadan lávdegoddi evttohii etihkalaš njuolggadusaid sámi dearvvašvuođadutkama várás, maid Sámi Parlamentáralaš ráđđi ságaškušai miessemánus 2019 ja Sámedikki dievasčoahkkin dohkkehii geassemánus seamma jagi. Njuolggadusain daddjojuvvo earret eará ahte sámi dearvvašvuođaprošeavttat Norggas galget dohkkehuvvot oppasámi, olgguldas ja áššedovdi lávdegottis maid Sámediggeráđđi lea nammadan. Dat lea dál ásahuvvomin, ja galgá sihkkarastit etihkalaš ja buori dutkama buoremussan sámi servodahkii.
        </p>
        <p>
            Lassin dasa ahte evttohit etihkalaš njuolggadusaid, deattuhii bajábealde lávdegoddi ahte sámi ovttaskasaid registreren almmolaš registariidda, lea eaktun máhttui sámi álbmoga dearvvašvuođa ja eallineavttuid birra. Sámedikki dievasčoahkkin mearridii 2018:s čielggadit eavttuid dakkár vejolaš registreremii. Oassin čielggadeamis lágidii Sámediggeráđđi ovttas Norgga ásahusain olmmošvuoigatvuođaid várás juovlamánus 2019 seminára dan birra ahte dárbbašuvvo sámi statistihkka ja dieđut sámi ovttaskasaid birra. Seminárii oassálaste dutkit geain lea gelbbolašvuohta sámi dearvvašvuođadutkamis ja dáhtabearráigeahču direktevra. Sámediggeráđđi áigu čuovvulit dán barggu.
        </p>
        <p type="title">
            Álgoálbmotvuoigatvuođat, riikkaidgaskasaš ovttasbargu ja dásseárvu
        </p>
        <p type="title">
            Servodatmihttu:
        </p>
        <list>
            <p type="listitem">
                Vuoigatvuođat mat leat dohkkehuvvon ON álgoálbmotvuoigatvuođajulggaštusas heivehuvvojit láhkadahkosii ja geavatlaš politihkkii.
            </p>
        </list>
        <p type="title">
            Váikkuhangaskaoamit álgoálbmotvuoigatvuođaide, riikkaidgaskasaš ovttasbargui ja dásseárvui
        </p>
        <p type="title">
            Áŋgiruššansuorggit - álgoálbmotvuoigatvuođat, riikkaidgaskasaš ovttasbargu ja dásseárvu
        </p>
        <p type="title">
            Sámi ovttasbargu
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Sámi giella, kultuvra ja servodateallin gozihuvvojit ja ovddiduvvojit sihke ovttaskas nationála stáhta siskkobealde ja stáhtarájáid rastá.
            </p>
        </list>
        <p type="title">
            Sámedikki ovttasbargu Sámi parlamentáralaš ráđi (SPR) bokte
        </p>
        <p>
            Ruoŧa Sámediggi lea váldán badjelasas jođihit Sámi parlamentáralaš ráđi (SPR), Suoma, Norgga ja Ruoŧa sámedikkiid parlamentáralaš ovttasbargoorgána. Čakčamánus 2019 válddii Suoma Sámediggi dán doaimma. Čakčamánus 2019 dohkkehii dievasčoahkkin SPR doaibmaplána oktan ulbmiliiguin ja doaibmabijuiguin mat leat láidesteaddjin SPR bargui.
        </p>
        <p>
            Dán áigodagas vuoruhuvvojit dát áššit:
        </p>
        <list>
            <p type="listitem">
                Nannet sámedikkiid ovttasbarggu Sámi parlamentáralaš ráđi bokte, dás maiddái čielggadit lea go dárbu ásahit sierra čállingotti
            </p>
            <p type="listitem">
                Giellagáldu, masa organisašuvdnamálle lea mearriduvvon.
            </p>
            <p type="listitem">
                Riikkaidgaskasaš álgoálbmotjahki, masa resolušuvdna lea dohkkehuvvon
            </p>
            <p type="listitem">
                Davviriikkalaš sámekonvenšuvdna
            </p>
            <p type="listitem">
                ON World Conference of Indigenous Peoples (WCIP) loahppadokumeantta čuovvuleapmi
            </p>
            <p type="listitem">
                Sámi kulturárbi ja árbediehtu
            </p>
            <p type="listitem">
                Suoma, Norgga ja Ruoŧa bealde sámediggeválggaid oktiiordnema čielggadeapmi
            </p>
            <p type="listitem">
                Rádjarasttideaddji ovttasbargu oktasaš strategiija dáfus boraspirepolitihkas.
            </p>
        </list>
        <p>
            Boahtte sámeparlamentarihkarkonferánsa galgá lágiduvvot Anáris Suomas borgemánu 13.-14. b. 2020.
        </p>
        <p>
            Jagis 2019 leat dollojuvvon 6 stivračoahkkima. Deaŧalaš áššit mat leat meannuduvvon:
        </p>
        <list>
            <p type="listitem">
                Doarjja nammadit Laila Susanne Vars árktalaš regiovnna evttohassan ON Álgoálbmotvuoigatvuođaid áššedovdimekanismii boahtte áigodahkii, 2020-2023
            </p>
            <p type="listitem">
                José Francisco Cali Tzay nammadeapmi ON Álgoálbmotvuoigatvuođaid erenoamášdieđiheaddjin.
            </p>
            <p type="listitem">
                SPR várrepresideanta, Aili Keskitalo, lea ovddastan SPR ON álgoálbmotgielaid riikkaidgaskasaš jagi stivrenjoavkkus ja lea lokten giellateknologiija álgoálbmotgielaide ja Sámi Giellagáldu bistevaš doaibman vuoruhansuorgin.
            </p>
            <p type="listitem">
                SPR stivra lea stivralahtu Ronny Wilhelmsen bokte ovddastan SPR Davviriikkaid ráđi 71. Sešuvnnas, Ruoŧa riikkabeivviin Stockholmmas. Áššelisttas ledje earret eará dakkár fáttát go dálkkádat, guoddevašvuohta ja nuoraid áŋgiruššan. SPR:s lea dárkojeaddjistáhtus ráđis.
            </p>
            <p type="listitem">
                SPR lea leamaš ovddastuvvon SCPAR čoahkkimiin bistevaš oassálastin.
            </p>
            <p type="listitem">
                Viidáseappot lea stivra jeavddalaččat čuovvulan dan barggu ahte oažžut dohkkehuvvot álgoálbmogiid álbmotválljen orgána iehčanas doaimmaheaddjin ON vuogádaga čoahkkimiin. Bargu lea jođus.
            </p>
        </list>
        <p>
            SPR presideantagoddi lea ovttas Sámiráđiin konkretiseren bargamuša SPR dievasčoahkkimis ahte ásahit ovttasbarggu Walt Disney konseartnain eavttuid birra beassat ávkkástallat sámi kultuvrrain iežaset vuovdaleamis. Ovttasbargu ásahuvvui doaimmaheddjiid gaskkas ja suoidnemánus 2019 dieđihedje Sámedikkis ja Sámiráđđi ahte galgá ráhkaduvvot sierra davvisámi veršuvdna Jikŋon guvttežis, boađusin Sápmi ja Walt Disney Animation Studios gaskasaš ovttasbarggus. Sámedikkiide ja Sámiráđđái lea leamaš deaŧalaš sihkkarastit ahte sámi kultuvra mii lea movttiidahttán Jikŋon 2 buvttadeddjiid, árvvusadnojuvvo ja dohkkehuvvo.
        </p>
        <p>
            Sámi parlamentáralaš ráđđi (SPR) lea ovdal mearridan ahte galgá álggahuvvot čielggadeapmi Suoma, Norgga ja Ruoŧa bealde sámediggeválggaid oktiiordnema birra. Bargojoavku geigii iežas rávvagiid SPR stivrii stivračoahkkimis borgemánus 30. b. 2019. Stivra mearridii ahte juohke Sámediggi vuos meannuda ášši siskkáldasat ja ahte SPR dasto joatká ášši meannudemiin.
        </p>
        <p>
            Sámi parlamentáralaš ráđđi (SPR) lea álggahan barggu identifiseremiin konkrehta rádjaeastagiid sámi guovlluin, dainna áigumušain ahte jávkadit ja vuosttaldit dakkár rádjaeastagiid mat hehttejit ovttasbarggu sámi guovlluin. Bargojoavku mas leat buot golmma sámedikki áirasat mielde, lea nammaduvvon .
        </p>
        <p>
            Sámi parlamentáralaš ráđi ja Sámiráđi oktasaš orgána sámi nationála govastagaid hálddašeami ja ovddideami várás lea doallan 2 čoahkkima 2019:s. Sii leat erenoamážit bargan dainna Sámiid 21. konferánssa gohččumiin ahte nammadit sámi álbmotluođi.
        </p>
        <p>
            Sámi parlamentáralaš ráđđi nammada 3 lahtu 6 lahtus WGIP Bargojovkui, mas lea oassálastistáhtus Barentsráđi čoahkkimiin, ámmátlávdegottis ja Barents regiovdnaráđi- ja lávdegotti čoahkkimiin. Bargojoavkkus lea leamaš ovddasvástádus čađaheamis Barents álgoálbmotkongreassa ja mat lágiduvvojedje Livššus.
        </p>
        <p>
            Davviriikkaid ja Ruošša politihkkárat miehtá Barentsregiovnna deaivvadedje Háhpáránddis ovccát Barents parlamentarihkarkonferánssas. Sámedikki bealis oassálaste Aili Keskitalo, Ronny Wilhelmsen ja Tom Sottinen. Parlamentarihkarkonferánsa čalmmustahtii Barentsregiovnna infrastruktuvrra ja guoddevašvuođa. Resolušuvdna mearriduvvui konferánssas.
        </p>
        <p>
            Sámedikki sáttagoddi Sámi parlamentáralaš ráđđái (SPR-N) nammada 2 lahtu ráđđehusa Eurohpá politihkalaš forumii. Forum lea deaivvadansadji gaskal departemeanttaid politihkalaš dásis (stáhtačállidásis) ja fylkkagielddaid, gielddaid ja Sámedikki álbmotválljen áirasiid. 2019:s dollojuvvojedje máŋga čoahkkima.
        </p>
        <p type="title">
            Davviguovllut
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Ceavzilis ahtanuššan davvin ássi álbmogiidda.
            </p>
        </list>
        <p>
            Sámediggi atná čalmmis ahte birasáitagat leat stuorámus várran davviguovlluide boahtteáiggis. Biologalaš šláddjivuođa njiedjamis ja ekovuogádagaid čoahkkáigahččamis leat divvomeahttun váikkuhusat birrasii. Das leat stuorra váikkuhusat álgoálbmogiidda geat vižžet birgejumi luonddus, muhto maiddái ealáhuseallimii ja buot olbmuide geat ásset davvin. Dálkkádatrievdamiid eahpelihkostuvvan ráddjehusat ja heiveheamit eiseválddiid ja ealáhuseallima bealis buvttihit eanet ravdamearálaš dálkkiid ja dagahit stuorra vahágiid opmodagaide ja infrastruktuvrii. Birasvahágat maid olmmoš lea vuolggahan, oktan birasrihkolašvuođain, nuoskkidemiin ja eana- ja mearraareálaide huksen leat duohta áitagat eallimii davvin. Sámediggi oaidná ahte báikegottiid borramušlihtti vuonain gos sii ásset, áitojuvvon biebmoealáhusas, plánejuvvon ruvkedoaimmain mat luitet ruvkebázahasaid vutnii, ja lassánan plástahivvodagas mearas mii váikkuha guliide ja elliide. Sámediggi evttoha ahte biddjojuvvojit garrasat birasgáibádusat vai olbmuide davvin sihkkarastojuvvo guoddevaš ovdáneapmi ekonomiija, birrasa ja sosiála diliid ektui.
        </p>
        <p>
            Árktalaš ráđi rávvagat ja raporttat dakkár fáttáid oktavuođas go biras, dálkkádat, luonddušláddjivuohta, mearra ja álgoálbmogat duddjojit nana máhttovuođu Norgga davveguovlopolitihkkii. Dálkkádatrievdamat leat guovddážis go liegganeapmi Árktisis lea guovtte golmma geardde stuorát go gaskamearri máilmmis. Árktisa dálkkádat maid buvttiha eanet njuoskkadaga, dálki molsašuvvá dávjjit, ja ravdamearálaš dálki dáhpáhuvvá dávjjit. Dáin rievdamiin leat viiddes váikkuhusat olbmuide, resurssaide ja ekovuogádagaide.
        </p>
        <p>
            Sámediggi lea 2019:s váikkuhan ovttasbarggu, koordinerema ja gaskavuođaid gaskal álgoálbmogiid ja ráđđehusaid dan 8 árktalaš stáhtas. Dat lea earret eará dáhpáhuvvan dáinna lágiin:
        </p>
        <p>
            Čuvvon Árktalaš ráđi čoahkkimiid bajimus dásis.
        </p>
        <p>
            Oassálastán ministtarčoahkkimii Roavvenjárggas, mas Sámediggi juogadii sárdnunáiggi Norggain.
        </p>
        <p>
            Oassálastán davveguovloforumii ovttas davimus fylkkagielddaiguin.
        </p>
        <p>
            Sámediggi lea ovddidan árvalusaid ráđđehusa bargui ođđa stuorradiggedieđáhusain davviguovlluid birra.
        </p>
        <p>
            Sierra Roavvenjárgga julggaštusa ektui ii leat juksojuvvon ovttamielalašvuohta sivas go USA vuosttaldii ahte sátni dálkkádatrievdamat galge geavahuvvot. Dan sadjái vuolláičálle ministarat oktasaš cealkámuša.
        </p>
        <p type="title">
            Álgoálbmotvuoigatvuođat
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                ON álgoálbmotvuoigatvuođajulggaštus lea heivehuvvon láhkadahkosiin ja geavatlaš politihkas.
            </p>
        </list>
        <p>
            Sámediggi bidjá vuođđu ahte álgoálbmogiid vuoigatvuođat leat vuođđuduvvon dakkár prinsihpaide go vuoiggalašvuhtii, demokratiijii, olmmošvuoigatvuođaid árvvusatnimii, ovttaláhkásaš gieđahallamii, ahte vealaheapmi ii galgga dáhpáhuvvat, buori stivrenvuohkái, ja buori jáhkkui. Sámediggi mearrida ieš iežas politihkalaš sajádaga, ja ovddida sorjjasmeahttumit iežas ekonomalaš, sosiála ja kultuvrralaš ovdáneami. Sámediggi oassálastá mearridanproseassaide dainna ulbmiliin ahte nannet sámi kultuvrra, giela, ealáhusaid ja servodaga. Ii oktage mearrádus mii váikkuha sámi kultuvrii, berre dahkkojuvvot almmá Sámedikki miehtama haga. Deaŧalaš riektenjuolggadus lea ahte stáhtat galget konsulteret ja ovttasbargat juksan dihtii álgoálbmogiid friija miehtama ovddalgihtii dieđiheami vuođul ovdalgo čađahuvvojit dakkár mearrádusat mat váikkuhit álgoálbmogii.
        </p>
        <p>
            Sámediggi lei 2019:s doaibmalágideaddjin go ON olmmošvuoigatvuođaid ja birrasa erenoamášdieđiheaddji galledii Norgga virggálaččat. Erenoamášdieđiheaddjis ledje čoahkkimat Sámedikkiin, sámi ásahusaiguin, organisašuvnnaiguin ja sámi siviila servodagain. Sámediggi válddii ovdan erenoamážit dálkkádatrievdamii, luossahálddašeami ja mearrasámi vuoigatvuođaid. Dasa lassin ledje áššelisttas dakkár áššit go bieggafápmu, ruvkedoaibma ja boazologu unnideapmi.
        </p>
        <p>
            Erenoamášdieđiheaddji raporttas daddjojuvvo ahte Finnmárkkus ruvkkiid, bieggapárkkaid, čáhcefámu, geainnuid ja allagealddalinnjáid huksen dagahan ahte nu ollu guohtuneatnamat leat manahuvvon ja biđgejuvvon ahte dat áitá sámiid boazodoalu. Son doarjjui sámiid vuorjašuvvama Davvi bieggapárkka huksenplánaid, Nussira ruvkedoaimma ja Biedjovákki ruvkedoaimma álggaheami oktavuođas. Raporttas rávvejuvvo Norga geavahit eanet návccaid dasa ahte oažžut dieđiheami vuođul eaktodáhtolaš miehtama sámiid bealis ovdalgo dahkkojuvvojit dakkár mearrádusat mat váikkuhit sin vuoigatvuođaide, de attášii Norga máilbmái modealla álgoálbmogiid ja birrasa suodjaleami várás, ja sii ovdandoalašedje oktavuođa gaskal olmmošvuoigatvuođaid, dearvvaš ekovuogádagaid ja dearvvaš olbmuid.
        </p>
        <p>
            2019 lei luođuluosa riikkaidgaskasaš jahki. Sámediggi oassálasttii muhtun lágidemiide dan suoji vuolde, das maiddái North Atlantic Salmon Conservation Organization (NASCO) sešuvdnii mii lágiduvvui Romssas. Sámediggi deattuhii ahte dálkkádatrievdamat, nuoskkideapmi ja luossabiebman váikkuhit luođuluossamáddodahkii sámi guovlluin eanet ja eanet. Sámediggi válddii maid ovdan mearraluossabivdiid dili go bivdoáiggit dađistaga gáržžiduvvojit, ja dan eahpevuoiggalaš soahpamuša mii lea dahkkojuvvon rádjerasttideaddji luossabivddu oktavuođas Deanu čázádaga.
        </p>
        <p type="title">
            Čoahkketabealla - álgoálbmotvuoigatvuođat
        </p>
        <p type="title">
            Barentsčállingoddi IKS - njuolggodoarjja
        </p>
        <p>
            Barents Indigenous Peoples’ Office Murmánskkas (BIPO) lea bargoreaidu ja bálvalusásahus
        </p>
        <p>
            álgoálbmogiid ja eará aktevrraid gaskasaš ovttasbarggus Barents Euro-Arktisa guovllu ovttasbarggus. BIPO:s lea maid oasseovddasvástádus čállingottis mii čatnasa Working Group of Indigenous Peoples in the Barents Euro-Arktis guvlui (WGIP). Doarjja lea geavahuvvon doaimmahit Indigenous Peoples Office/BIPO mas Barentsčállingoddi lea hálddahuslaš ovddasvástádus. Doarjja lea geavahuvvon Murmánskka kantuvrra doaimmaheapmái, oktan bálkkáide, kántorláigui, mátkkiide ja doarjjahálddašeapmái.
        </p>
        <p type="title">
            Sámiráđđi - Norgga beale juogus - njuolggadoarjja
        </p>
        <p>
            Sámiráđđi lea Norgga, Ruoŧa, Ruošša ja Suoma sámi organisašuvnnaid ovttasbargoorganisašuvdna. Sámiráđi bargun lea nannet sámiid oktiigullevašvuođa álbmogin riikarájáid rastá. Sámiráđđi lea organiserejuvvon nu ahte juohke riikkas lea juogus. Sámediggi juolluda doaibmadoarjaga Sámiráđđái - Norgga beale juhkosii. Doarjja lea geavahuvvon doibmii, oktan rehketdoaluin, revisoriin, kántordárbašiiguin, stivrabálkkáiguin, mátke- ja čoahkkinbuhtadusaiguin, bálká stivrajođiheaddjái lea stuorámus olggosgollopoasta.
        </p>
        <p type="title">
            Mama Sara Education Foundation - njuolggodoarjja
        </p>
        <p>
            Organisašuvdna Mama Sara Education Foundation addá ekonomalaš doarjaga masaimánáid ja nuoraid ohppui Tanzanias, ja skuvlavistái masaimánáid ja nuoraid várás. Sámediggi juolluda njuolggadoarjaga organisašuvnna solidaritehtabargui. Sámedikki doarjja geavahuvvo organisašuvnna doibmii oktan rehketdoaluin, kántordoaluin, telefovnnain/dáhtain, bálkkáin ja mátkkiin dan báikái gos skuvlaprošeakta čađahuvvo.
        </p>
        <p type="title">
            Docip - njuolggadoarjja
        </p>
        <p>
            Center for Documentation, Research and Information (Docip) lea šveicalaš eahpegávppálaš foanda man váldoulbmilin lea doarjut álgoálbmogiid mat rahčet sin vuoigatvuođaid suodjalemiin, váldoáššis ON-vuogádagas. Doarjaga ulbmilin lea nannet dan veahki maid ásahus addá álgoálbmogiidda sierra čoahkkimiid oktavuođas ON-vuogádagas. Doarjja lea earret eará geavahuvvon čállingotti teknihkalaš veahkkái álgoálbmogiid sáttaolbmuide nu go máŋggagielat jorgalančovdosiidda.
        </p>
        <p type="title">
            Riikaidgaskasaš álgoálbmotbargu - prošeakta
        </p>
        <p>
            Prošeavtta mihttomearri:
        </p>
        <list>
            <p type="listitem">
                Sihkkarastit álgoálbmogiid stáhtusa ja ovddastusa ON-vuogádagas ja oažžut ásahuvvot foandda mii sihkkarastá álgoálbmogiid oassálastima
            </p>
        </list>
        <p>
            Proseassa sihkkarastimiin álgoálbmogiidda sierra ovddastusa ON-vuogádagas ii leat válmmas, ja loahpalaš boađus lea maŋŋonan. Sámediggi lea oassálastán daidda arenaide mat leat leamaš guoskevaččat 2019:s, earret eará Bistevaš Forumii. Strategiija viidásat bargui hábmejuvvo oktasaš sámi ovttasbarggus. Plánejuvvon oktiiordnenčoahkkin álgoálbmogiid várás fertii maŋiduvvot 2019:s ja lea jurddašuvvon čađahuvvot Equadoras ođđajagimánus 2020.
        </p>
        <p>
            Ain leat muhtun hástalusat ásaheami oktavuođas máilmmiviidosaš álgoálbmotfoandda, Ája Indigenous Peoples’ Rights Foundation. 2019:s lea bargojuvvon dainna ahte sihkkarastit olggobealde ruhtadeami veahkehan dihtii foandda álggahandásis.
        </p>
        <p>
            Earret dan de čatnasa WCIP čuovvuleapmi maiddái eará riikkaidgaskasaš proseassaide mii boahtá ovdan dain riikkaidgaskasaš raporteremiin maid Sámediggi lea bidjan ovdan.
        </p>
        <p type="title">
            Dásseárvu ja solidaritehta
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Čájehuvvo solidaritehta eará álgoálbmogiidda.
            </p>
        </list>
        <p>
            Sámediggái lea deaŧalaš čájehit solidaritehta máilmmi álgoálbmogiidda. Dat dahkkojuvvo earret eará oktiigullevašvuođa, searvevuođa ja lotnolas ovddasvástádusa bokte ja dainna lágiin ahte čađahit oktasaš doaimma riikkaidgaskasaš čoahkkimiin. Mii ovttasbargat máilmmi álgoálbmogiiguin dainna oktasaš mihttomeriin ahte ON 17 guoddevašvuođamihtu lea deaŧalaš ollašuhttit maŋimusat 2030.
        </p>
        <p>
            2019:s lea Sámediggi oassálastán riikkaidgaskasaš arenai ollu iešguđet oktavuođain; ON olmmošvuoigatvuođaid, biologalaš šláddjivuođa, dálkkádatrievdamiid ja riikkaidgaskasaš álgoálbmotgiellajagi oktavuođas. Viidáseappot sáhttá namuhit Árktalaš ráđi, Barentsovttasbarggu ja EU. Sámedikkis lea jeavddalaš oktavuohta ON golmma álgoálbmotmekanismmain, mat leat álgoálbmotvuoigatvuođaid erenoamášdieđiheaddji, álgoálbmotáššiid bistevaš forum, ja álgoálbmotvuoigatvuođaid áššedovdimekanisma.
        </p>
        <p type="title">
            Dásseárvu
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Dásseárvosaš sámi servodat ovttalágan vuoigatvuođaiguin ja vejolašvuođaiguin buohkaide.
            </p>
        </list>
        <p>
            Sámedikki bargui juksan dihtii dásseárvosaš sámi servodaga gullá:
        </p>
        <list>
            <p type="listitem">
                Dásseárvu sohkabeliid gaskkas
            </p>
            <p type="listitem">
                Dásseárvu olbmuide geain leat iešguđet seksuála sojut ja sohkabealidentitehta
            </p>
            <p type="listitem">
                Dásseárvu olbmuide geain leat doaibmavádjitvuođat
            </p>
            <p type="listitem">
                Bargu veahkaválddi vuostá sámi servodagas
            </p>
            <p type="listitem">
                Bargu vašuhemiid ja vašširihkolašvuođa vuostá sámi servodagain
            </p>
        </list>
        <p>
            2019:s lea Sámediggeráđđi ovddidan dásseárvopolitihkalaš čilgehusaid dievasčoahkkimii dásseárvvu birra olbmuide geain lea doaibmavádjitvuođat ja barggu birra vašuhemiid ja vašširihkolašvuođa vuostá sámi servodagain.
        </p>
        <p>
            Sámediggeráđđi oassálasttii Norgga sáttagoddái ON nissoniidkommišuvdnii 2019:s, ja čađahii sierra lágideami dásseárvvu birra álgoálbmotnissoniidda geain leat doaibmavádjitvuođat.
        </p>
        <p>
            Sámediggeráđđi konsulterii ráđđehusain doaibmaplána birra rasismma ja vealaheami vuostá čearddalašvuođa ja oskku geažil. Earret eará mieđihuvvui Sámediggeráđđái ahte doaibmaplánas galgá biddjojuvvot eanet fuomášupmi vašuhemiide ja vašširihkolašvuhtii sápmelaččaid vuostá. Eanet dutkan dárbbašuvvo fáttás ja doaibmaplána rahpá vejolašvuođa bargat viidáseappot dainna.
        </p>
        <p>
            Sámediggeráđis lea golggotmánus leamaš čoahkkin ON erenoamášdieđiheddjiin, Catalina Devandas, gii bargá daid olbmuid vuoigatvuođaiguin geain leat doaibmavádjitvuođat, erenoamášdieđiheaddji virggálaš galledeami oktavuođas Norggas. Erenoamášdieđiheaddji loahppacealkámušas galledeami birra Norggas son ávžžuha ráđđehusa fuolahit kultuvrii hearkkes bálvalusaid ja dárbbašlaš resurssaid vai sámi álbmot beassá ovddidit iežas bálvalusaid doaibmavádjitvuođaid ektui.
        </p>
        <p type="title">
            Čoahkketabealla - dásseárvu
        </p>
        <p type="title">
            Veahkaváldi lagas gaskavuođain sámi servodagain
        </p>
        <p>
            Sámediggi háliida leat mielde loktemin diehtomielalašvuođa veahkaválddi birra lagas gaskavuođain, ja ovddidit ulbmillaš doaibmabijuid mat gusket eastadeapmái, bálvalusfálaldagaide sin várás geaidda dat guoská, ja fágaolbmuid gelbbolašvuođa loktemii. Sámediggi háliida čalmmustahttit dán fáttá sihke riikka ja riikkaidgaskasaš dásis.
        </p>
        <p>
            Sámediggeráđđi lea guhkit áiggi ja iešguđet arenain bargan dan ala ahte ráđđehus galgá ráhkadit doaibmaplána veahkaválddi vuostá sámi servodagas. Ráđđehus lea mearridan ahte galgá ráhkaduvvot nationála doaibmaplána veahkaválddi vuostá lagas gaskavuođain mas lea sierra oassi veahkaválddi birra sámi servodagas. Sámediggeráđđi lea dál mielde ráđđehusa barggus ráhkadeamen doaibmaplána.
        </p>
        <p type="title">
            Sámi NissonForum/Samisk kvinneforum - njuolggodoarjja
        </p>
        <p>
            Sámi NissonForum/Samisk kvinneforum (SNF) lea sámi nissoniid ja sohkabealdásseárvvu resursaguovddáš sámi perspektiivvas.
        </p>
        <p>
            Sámediggeráđis lea leamaš čoahkkin Sámi NissonForumiin mas sii ožžo dieđu dan máilmmiviidosaš álgoálbmotnissonolbmuid konferánssa birra mii lea jurddašuvvon lágiduvvot Suomas borgemánu 11.-14. b. 2020.
        </p>
        <p type="title">
            Norgga Sáráhkká Sámi nissonorganisašuvdna - njuolggodoarjja
        </p>
        <p>
            Norgga Sáráhkká Sámi nissonorganisašuvdna lea ovttasbargoorgána sámi nissonolbmuid áššiin. 2019:s oassálasttii organisašuvdna ollu iešguđet čoahkkimiidda, earret eará Sámekonferánsii "Oktasaš Sápmi" ja "4th international indigenous voice in social work". Sis leat maid leamaš sáhkavuorut veahkaválddi birra lagas gaskavuođain. Lahtuid lohku lea njiedjan mannanjagi ektui, eai ge dieđe mii dasa lea sivvan.
        </p>
        <p type="title">
            Ovttasbargošiehtadusat
        </p>
        <p type="title">
            Servodatmihttu:
        </p>
        <list>
            <p type="listitem">
                Nanosmahttojuvvon sámi giella, kultuvra ja servodateallin.
            </p>
        </list>
        <p>
            Sámediggi bargá dan ala ahte láhččojuvvojit dilit nu ahte sámi álbmogis alddis, iežas eavttuid mielde, galgá leat vejolašvuohta ovddidit iežas servodaga, giela ja kultuvrra buoremus lági mielde. Dán ovddasvástádusa ii galgga Sámediggi, iige sáhte dahje háliitge okto guoddit. Sámediggi háliida nannet ovttasbarggu regionála ja báikkálaš eiseválddiiguin searvevuođašiehtadusaid ja ovttasbargošiehtadusaid ásaheami bokte
        </p>
        <p type="title">
            Ovttasbarggu váikkuhangaskaoamit
        </p>
        <p type="title">
            Áŋgiruššansuorggit - ovttasbargošiehtadusat
        </p>
        <p type="title">
            Vealgi 31.12.2019 juolluduvvon doarjagiin
        </p>
        <p type="title">
            Regionála ovttasbargu
        </p>
        <p type="title">
            Áŋgiruššansuorggi mihttomearri:
        </p>
        <list>
            <p type="listitem">
                Árjjalaš ja ulbmildiđolaš ovttasbargu regionála ja báikkálaš eiseválddiiguin nannen ja ovddidan dihtii sámi kultuvrra, giela ja servodateallima.
            </p>
        </list>
        <p type="title">
            Doarjja regionálaovddidanprošeavttaide - ohcanvuđot doarjja
        </p>
        <p>
            Doarjjaortnega mihttomearri:
        </p>
        <list>
            <p type="listitem">
                Árjjalaš ja ulbmildiđolaš ovttasbargu regionála ja báikkálaš eiseválddiiguin nannen ja ovddidan dihtii sámi kultuvrra, giela ja servodateallima.
            </p>
        </list>
        <p>
            Lohku oktiibuot
        </p>
        <p>
            Juolluduvvon
        </p>
        <p>
            Biehttaluvvon
        </p>
        <p>
            Doarjja regionálaovddidanprošeavttaide
        </p>
        <p>
            18
        </p>
        <p>
            17
        </p>
        <p>
            1
        </p>
        <p type="title">
            Ovttasbargošiehtadusat fylkkagielddaiguin
        </p>
        <p>
            Regionála ovttasbargošiehtadus ja guovttegielatšiehtadus leaba oktii časkon. Mihttu lea ahte ođđa regionála ovttasbargošiehtadusat váikkuhit politihkalaš doaibmanvejolašvuhtii ja ovttastahttimii gaskkal Sámedikki ja fylkkasuohkaniid dain áššiin main lea oktasaš politihkalaš beroštupmi. Čujuhit muđui giellakapihttalii gos čilgejuvvojit doaimmat ja bohtosat guovttegielatruđaide.
        </p>
        <p>
            Sámedikkis leat ovttasbargošiehtadusat Finnmárkku fylkkasuohkaniin (2018-2020), Tromssa fylkkasuohkaniin (2019-2020), Norlándda fylkkasuohkaniin (2019-), ja Trøndelága fylkkasuohkaniin (2019-2022).
        </p>
        <p>
            Hedemárkku fylkkasuohkaniin ii leat šiehtadus. Ovdal lea Hedmárku leamašan oassin “lullisámi - šiehtadusas”. Dat leat leamašan hálddahuslaš čoahkkimat, gos lea ovttaoaivilvuohta ovttasbargošiehtadussii Hedemárkkuin. 01.01.2020 rájes ovttastahttojuvvoba Hedemárkku ja Oppland fylkkasuohkanat ja šaddaba dat ođđa fylkkasuohkan Innlandet.
        </p>
        <p>
            Sámediggi eaktuda ahte regionreforbma ja erenoamážiid Tromssa ja Finnmárkku ovttastahttin addá buoret eavttuid sámegillii, sámi kultuvrii ja sámi servvodateallimii go dat mii lei dain guovtti šiehtadusain. Sámediggi áigu 2020:is álgit šiehtadit ođđa ja buoret šiehtadusa Tromssain ja Finnmárkkuin mii álggahuvvo de 2021:as.
        </p>
        <p>
            Muđui čujuhit dievasčoahkkináššái 36/19.
        </p>
        <p type="title">
            Ovttasbargošiehtadusat gávpogiiguin
        </p>
        <p>
            Sámedikkis leat máŋga ovttasbargošiehtadusa daid gávpotsuohkaniiguin main lea stuorát sámi álbmot. Mihttomearri gávpotšiehtadusain lea árjjalaš ja ulbmildiđolaš ovttasbargu regionála ja báikkálaš eiseválddiiguin nannen ja ovddidan dihtii sámi kultuvrra, giela ja servodateallima.
        </p>
        <p>
            Sámedikki dievasčoahkkin meannudii čakčamánus áššis 36/19 jagi 2019 ovttasbargošiehtadusaid. Ovttasbargošiehtadusat gávpotsuohkaniiguin lea mielde dagaheamen ahte hástalusat sámepolitihkalaš áššiin eai báze ovttaskasolbmo beroštumi duohkái, muhto ožžot ásahuslaš rámma. Dasa lassin váikkuhit šiehtadusat dasa ahte sápmelaččat guoskevaš gávpogiin ožžot buoret bálvalusfálaldaga. Šiehtadusain lea stuorra symbolalaš mearkkašupmi guoskevaš gávpogiid sápmelaččaide, go dat mearkkaša njuolgga ahte sin leahkin doppe lea dohkkehuvvon. Sámedikkis lea dál ovttasbargošiehtadus Romssain (2013), Bådådjuin (2015) ja Osloin (2016) ja Álttáin (2019). Šiehtadus Osloin gohčoduvvo ovttasbargojulggaštussan.
        </p>
        <p>
            Sámediggi ja Romssa suohkan leat ođasmahttigoahtán ovttasbargošiehtadusa. Sámediggi lea 2019:s ságaškuššan Romssa suohkana Oahppo- ja bajásšaddanlávdegottiin dan vejolašvuođa birra ahte álggahit sierra sámegielluohká nuoraidskuvllas seamma málle mielde go Báhpajávrri mánáidskuvlla sámegielluohkká.
        </p>
        <p>
            Sámediggi lea juolludan 150 000 ruvdnosaš doarjaga sámi ealáhusovttasbargui Vahca nammasaš prošeavtta bokte. Dat lea ovttasbargoprošeakta gaskal Sámedikki ja Romssa suohkana sámi kultuvrra birra mátkeealáhusa oktavuođas, maid goappašat bealit leat ruhtadan. Sámediggi lea 2018:s áššis RG 020/18 juolludan 300 000 ru Romssa giellariššu nammasaš giellaprošektii. Dat lea ovttasbargu gaskal Romssa suohkana ja Norgga árktalaš universitehta UiT, maid maiddái Romssa sámi váhnenfierpmádat doarju.
        </p>
        <p>
            Sámedikkis ja Bådådjo suohkanis lea leamaš ovttasbargošiehtadusa čuovvulančoahkkin borgemánus. Das sohppojuvvui ahte sámi vuorrasiidpolitihkka galgá fárrui ođđa čuokkisin ovttasbargošiehtadussii. Earret eará lea Sámedikki vuorrasiidráđđi meannudan Sámedikki ovttasbargošiehtadusaid gielddaiguin ja fylkkagielddaiguin áššis VR 013/19 ja cealkán ahte sámi vuorrasiidpolitihkka galgá deattuhuvvot ovttasbargošiehtadusain. Dat galgá čuovvuluvvot ovttasbargošiehtadusas Bådådjo suohkaniin.
        </p>
        <p>
            Sámediggi lea 2019:s juolludan 150 000 ruvdnosaš doarjaga nannemii julevsámegiela hupmangiellan sámi mánáide Bådådjos. Sámediggi lea juolludan 260 000 ruvdnosaš doarjaga sámi huksensuodjalusa ja sámi visttiid áimmahuššama prošektii. Prošeakta lea Bådådjo suohkana, Nordlándda musea ja Sámedikki gaskasaš ovttasbargu. Sámi giellaguovddáš ja Stormen nammasaš girjerádju ja Jentofta mánáidgárddi sámi mánáidgárdeossodat lea dál nuppi jagi doaimmas. Jentofta mánáidgárdái lea juolluduvvon 130 000 ruvdnosaš doarjja.
        </p>
        <p>
            Bådådjo suohkanii lea sin sámi identitehta deaŧalaš ja sii leat iežaset ohcamis nammaduvvot Eurohpá kulturoaivegávpogin 2024:s ovdandoallan suohkana sámi mihtilmasvuođa. Čakčamánu čielggai ahte Bådåddjo šaddá Eurohpá kulturoaivegávpogin 2024:s.
        </p>
        <p>
            Sámedikkis lei borgemánus 2019 čuovvulančoahkkin Oslo gávpogiin, ja dasa lassin čoahkkimat Oahpahusetáhtain miessemánus ja čakčamánus. Sámediggái lei deaŧalaš ahte mii galgat oažžut dieđuid gaskan dakkár proseassaid birra go sáme oahpahusa vejolaš sirdin Kampen skuvllas Nedre Bekkelaget skuvlii. Sámegieloahpahusa sirdin lea dál maŋiduvvon dassážiigo lea ráhkaduvvon ollislaš plána ja strategiija sámegieloahpahusa várás Oslos.
        </p>
        <p>
            Oslo suohkan lea maid dovddahan sávaldaga oažžut sámegielnama gildii ja dát bargu lea álggahuvvon ja galgá čuovvuluvvot maŋit ovttasbargočoahkkimiin Sámedikkiin. Sámediggi addá fágalaš oaivadeami áššis.
        </p>
        <p>
            Sámediggi lea jagi 2019 kulturbušeahta bokte addán njuolggodoarjaga Sámi Viesu doibmii nu ahte dat lea dál 1 451 000 ru. Sámediggi lea maid dorjon dakkár ulbmillaš doaibmabijuid mat leat mielde sihkkarastimin giela ja kulturfálaldaga Oslos. Sámedikki ja Álttá suohkana gaskasaš ovttasbargošiehtadus vuolláičállojuvvui ja čalmmustahttojuvvui Álttá guovddážis. Vuosttaš gulahallančoahkkin maŋŋágo doaibmabealit ledje vuolláičállán ovttasbargošiehtadusa dollojuvvui golggotmánus 2019, mas šiehtadusa ulbmil ja čađaheapmi gieđahallojuvvui. Ovdal politihkalaš čoahkkima dollojuvvui álbmotčoahkkin Álttá suohkanstivralanjas masa olbmot ledje bovdejuvvon buktit árvalusaid šiehtadus sisdoalu konkretiseremii.
        </p>
        <p>
            Ovttasbargošiehtadusas boahtá ovdan ahte Álttá suohkan galgá ásahit ođđa gielddalaš sámi mánáidgárddi maŋimusat 2020. Sámediggi lea duhtavaš dainna ahte dat čuokkis čađahuvvui juo 2019 čavčča. Sámediggi juolludii 2019:s 220 000 ru Finnmarksløpet AS:i.
        </p>
        <p>
            Politihkalaš čoahkkin dollojuvvui gaskal sámediggeráđi ja Hámmárfeastta suohkana. Sámediggi ja Hámmárfeastta suohkan jotket gulahallama plánen ja álggahan dihtii viidásat proseassa. Suohkan háliida vuordit šiehtadusa čađahemiin jahkái 2020 ovttastahttima geažil Fálesnuori suohkaniin.
        </p>
        <p>
            Sámediggi ja Tråante suohkan leat hábmemin ovttasbargošiehtadusevttohusa. Sámedikki áigumuš lea čuovvulit «Muohtačalmmit» álggahanjulggaštusa daid čuoggáid ektui mat gusket Tråante suohkanii.
        </p>
        <p>
            Gulaskuddanseminára oktavuođas Girkonjárggas NAČ Váibmogiela birra 2017 čavčča dovddahii Mátta-Várjjat gielda miela dahkat ovttasbargošiehtadusa Sámedikkiin. Sámediggeráđđi lea váldán oktavuođa Mátta-Várjjaga gielddain ja gulaskuddan viidásat proseassa birra, maŋimusat 2019 čavčča. Ráđđi lea vuordimin gieldda vástádusa.
        </p>
        <p type="title">
            Politihkalaš dássi
        </p>
        <p type="title">
            Čoahkketabealla - politihkalaš dássi
        </p>
        <p type="title">
            Politihkalaš dási doaibmagolut
        </p>
        <p type="title">
            Čoahkketabealla - politihkalaš dássi
        </p>
        <p type="title">
            Sámedikki dievasčoahkkin
        </p>
        <p>
            2019:s ledje Sámedikkis njeallje dábálaš dievasčoahkkima
        </p>
        <p>
            Buot lávdegodde- ja dievasčoahkkimat dulkojuvvojit sámegillii ja buot áirasat ožžot fálaldaga ahte sin sáhkavuorut jorgaluvvojit sámegillii. Sámedikki dievasčoahkkin háliida movttiidahttit sámástit dievasčoahkkimiin ja lea danin mearridan ahte áirasat geat válljejit sámástit Sámedikki sárdnestuolus, ožžot 20 sekundda lasseáiggi juohke minuhta ovddas maid sii sárdnidit.
        </p>
        <p>
            Sámediggi lea álggahan strategiijaplána mas ulbmilin lea ahte buot dokumeanttat galget jorgaluvvot sámegillii 2022 rájes.
        </p>
        <p>
            Sivvan badjelmeari geavaheapmái lea Sámedikki áirasiid báhcan buhtadusgáibádusat 2017 ja 2018 rájes lassin liigegoluide Sámedikki 30-jagi ávvudeamis. Sámedikkis leat maid leamaš várreáirasat dievasčoahkkimiin, ja dat lea buktán eanet goluid go plánejuvvon.
        </p>
        <p type="title">
            Sámedikki dievasčoahkkinjođihangoddi
        </p>
        <p>
            Dievasčoahkkinjođihangoddi hábme áššelisttu ja sihke bovde ja jođiha Sámedikki dievasčoahkkimiid. Sii mearridit earret eará virgelohpeohcamušaid ja ovddidit árvalusevttohusaid dievasčoahkkimii gažaldagain mat válddahit Sámedikki bargoortnegiid. Sii dahket maiddái dárbbašlaš mearrádusaid dievasčoahkkimiid áššeráhkkanemiid dáfus. Dievasčoahkkinjođihangottis leat leamaš 8 čoahkkima 2019:s ja leat meannudan 32 ášši.
        </p>
        <p type="title">
            Sámedikki fágalávdegottit
        </p>
        <p>
            Plána ja finánsalávdegottis (PFL) leat leamaš 4 čoahkkima ja leat meannudan 11 ášši. Lávdegoddi lea leamaš 1 lávdegoddemátkkis Oslos miessemánus 2019i:s.
        </p>
        <p>
            Bajásšaddan-, fuolahus- ja oahppolávdegottis (BFOL) leat leamaš 4 čoahkkima ja leat meannudan 10 ášši. Lávdegoddi lea leamaš 1 lávdegoddemátkkis Rørosas čakčamánus 2019is.
        </p>
        <p>
            Ealáhus- ja kulturlávdegottis (EKL) leat leamaš 4 čoahkkima ja leat meannudan 11 ášši. Lávdegottis eai lean lávdegoddemátkkit 2019:s.
        </p>
        <p>
            Poasttas gárttai badjelbáza sivasgo okta lávdegoddi ii lean lávdegoddemátkkis 2019:s.
        </p>
        <p type="title">
            Sámedikki bearráigeahččanlávdegoddi
        </p>
        <p>
            Sámedikki bearráigeahččanlávdegoddi galgá fágalaš vuođuin doaimmahit parlamentáralaš bearráigeahču ja stivrenbearráigeahču nu, ahte guorahallá ja čielggada áššediliid, árvvoštallá daid ásahuvvon eavttuid ja ortnegiid vuođul, ja cuige vejolaš boasttuvuođaid ja váilevašvuođaid.
        </p>
        <p>
            Gozihanlávdegottis leat čuovvovaš lahtut:
        </p>
        <p>
            Bearráigeahččanlávdegoddi
        </p>
        <p>
            Jođiheaddji Jørn Are Gaski
        </p>
        <p>
            Jođiheaddji Jørn Are Gaski
        </p>
        <p>
            Nubbijođiheaddji Anne Elise Finbog
        </p>
        <p>
            Nubbijođiheaddji Anne Elise Finbog
        </p>
        <p>
            Miellahttu Arthur Tørfoss
        </p>
        <p>
            Miellahttu Arthur Tørfoss
        </p>
        <p>
            Miellahttu Gunn Anita Jacobsen
        </p>
        <p>
            Miellahttu Gunn Anita Jacobsen
        </p>
        <p>
            Miellahttu Mathis Nilsen Eira
        </p>
        <p>
            Miellahttu Mathis Nilsen Eira
        </p>
        <p>
            Bearráigeahččanlávdegoddi lea jahkedieđáhusastis 2019 (dievasčoahkkinášši 024/19) čuoggás 4 Iskkadeamit mat galget dahkkojuvvot boahttevaš jagiin dadjan čuovvovaččat:
        </p>
        <list>
            <p type="listitem">
                Sámedikki gozihanlávdegoddi áigu bargat dan ovdii ahte čađahuvvu revišuvdna doarjjahálddašeamis.
            </p>
        </list>
        <p type="title">
            Sámi Parlamentáralaš Ráđđi (SPR)
        </p>
        <p>
            Sámedikki dievasčoahkkin lea válljen čuovvovaš miellahtuid Sámi parlamentáralaš ráđđái 2017-2021 áigodahkii:
        </p>
        <p>
            Sámi parlamentáralaš ráđđi
        </p>
        <p>
            Bellodat
        </p>
        <p>
            Varrelahttu
        </p>
        <p>
            Márjá-Liissá Partapuoli
        </p>
        <p>
            NSR
        </p>
        <p>
            Nora Marie Bransfjell
        </p>
        <p>
            Tor Gunnar Nystad
        </p>
        <p>
            NSR
        </p>
        <p>
            Piera Heaika Muotka
        </p>
        <p>
            Sandra Márjá West
        </p>
        <p>
            NSR
        </p>
        <p>
            Ann Karin Kvernmo
        </p>
        <p>
            Inger Eline Eriksen Fjellgren
        </p>
        <p>
            Árja
        </p>
        <p>
            Toril Bakken Kåven
        </p>
        <p>
            Ronny Wilhelmsen
        </p>
        <p>
            Bargiidbellodat
        </p>
        <p>
            Elisabeth Erke
        </p>
        <p>
            Sametingspresident Aili Keskitalo *
        </p>
        <p>
            NSR
        </p>
        <p>
            Henrik Olsen
        </p>
        <p>
            Mikkel Eskil Mikkelsen **
        </p>
        <p>
            NSR
        </p>
        <p>
            Berit Marie P. Eira
        </p>
        <p>
            * Sámediggepresideanta lea automahtalaččat mielde ráđis.
        </p>
        <p>
            **Sámediggeráđđi válljen su.
        </p>
        <p>
            2019:s leat dollojuvvon okta dievasčoahkkin ja 6 stivrračoahkkima. Gávdno eanet Sámi parlamentáralaš ráđi 2019 doaimma birra kapihttaliin 8.2 Sámi ovttasbargu ja 1.3.10 Sámi Giellagáldu.
        </p>
        <p type="title">
            Sámediggeráđđi
        </p>
        <p>
            Lea sámediggeráđđi mii doaimmaha Sámedikki beaivválaš politihka, hálddaša Sámedikki bušeahta, ja sáhttá nammadit stivrraid, ráđiid ja lávdegottiid Sámedikki váikkuhangaskaomiid hálddašeapmái.
        </p>
        <p>
            Sámediggeráđis leat leamaš 7 fysalaš čoahkkima ja vahkkosaš telefončoahkkimat 2018:s ja leat meannudan 511 ášši.
        </p>
        <p>
            Sivvan badjelmeari geavaheapmái lea vuosttažettiin dat go lea geavahuvvon eambbo ruhta juridihkalaš ja gulahallanfágalaš veahkkái. Dat guoská oasehasveahkkái prinsihpalaš áššis vuogádatváilivuođas sámi mánáid ektui ja Nussir áššái gos Sámediggi earret eará váidalii Ealáhus- ja guolástusdepartemeantta doaibmakonsešuvnna juohkima.
        </p>
        <p type="title">
            Sametingets ungdomspolitiske utvalg (SUPU)
        </p>
        <p>
            Sámedikki nuoraidpolitihkalaš lávdegoddái (SáNuL) leat dát vammaduvvon lahtut ja várrelahtut áigodahkii 01.01.18. — 31.12.19. Ole Henrik Bjørkmo Lifjell lea nammaduvvon jođiheaddjin.
        </p>
        <p>
            Sámedikki nuoraidpolitihkalaš lávdegoddi
        </p>
        <p>
            <em type="bold">
                Lahtut
            </em>
        </p>
        <p>
            <em type="bold">
                Várrelahtut
            </em>
        </p>
        <p>
            Jođiheaddji Ole Henrik Bjørkmo Lifjell
        </p>
        <p>
            Laara Sparrok
        </p>
        <p>
            Maja Fjellström
        </p>
        <p>
            Andine Knudtson
        </p>
        <p>
            Stine Ericsson Anti
        </p>
        <p>
            Kristine Ballari
        </p>
        <p>
            Grete Julianne Skum
        </p>
        <p>
            Sajane Karina Olsen
        </p>
        <p>
            Alfred Mikkel Kuoljok
        </p>
        <p>
            Katja Elise Utsi
        </p>
        <p>
            SUPU:s lea 2019:s leamaš okta fysalaš čoahkkin, ja leat dasto vel deaivvadan earálágan čoahkkimiid ja lágidemiid oktavuođas. Eará gulahallan lea dáhpáhuvvan facebook-joavkkus, e-poasttain ja eará láhkai.
        </p>
        <p>
            Sámedikki nuoraidpolitihkalaš lávdegoddi SUPU lea 2019:s searvan ja bargan sihke Norgga beali Sámis, riikarájiid rastá ja riikkaidgaskasaččat. SUPU lea searvan čoahkkimiidda máŋga olggobeali joavkkuiguin geat leat háliidan gullat sámi nuoraid oainnuid iešguđetlágan relevánta fáttáin. SUPU lea searvan semináraide ja konferánssaide, leamaš panelaoassálastin, buktán dearvvuohtasártniid, jna.
        </p>
        <p>
            SUPU lea searvan Sámi parlamentáralaš ráđi nuoraidlávdegoddái, mii earret eará lea bargan bargoplánain boahtte SPR-nuoraidkonferánssa plánemiin. SUPU searvvai ovttas Sámedikkiin cealkámuščoahkkimiidda dievasčoahkkinášši barggus Sámedikki nuoraidpolitihka organiserema birra. Cealkámuščoahkkimat ledje maid arenan ja vejolašvuohtan eanet oppalaš stáhtusdieđuid lonohallamii ja gulahallamii iešguđet sámi nuoraidorgánaiguin.
        </p>
        <p type="title">
            Sámedikki vuorrasiidráđđi
        </p>
        <p>
            Sámedikki vuorrasiidráđđi doaibmá Sámediggeráđi ráđđeaddi orgánan ja galgá veahkkin hábmet Sámedikki vuorrasiidpolitihka.
        </p>
        <p>
            Sámedikki vuorrasiidráđđi
        </p>
        <p>
            <em type="bold">
                Lahtut
            </em>
        </p>
        <p>
            <em type="bold">
                Várrelahtut
            </em>
        </p>
        <p>
            Jođiheaddji Kristine Julie Eira
        </p>
        <p>
            Ingrid Jåma
        </p>
        <p>
            Ingolf Kvandahl
        </p>
        <p>
            Laila Somby Sandvik
        </p>
        <p>
            Berit Ellen Nikkinen Varsi
        </p>
        <p>
            Inge Andres Andersen
        </p>
        <p>
            Ester Fjellheim
        </p>
        <p>
            Jarl Even Roska
        </p>
        <p>
            Lars N. Bransfjell
        </p>
        <p>
            Hans J. Eriksen
        </p>
        <p>
            Sámedikki vuorrasiidráđis leat leamaš golbma čoahkkima 2019:s, Divttasvuonas, Rørosas ja Guovdageainnus. Čoahkkimiid oktavuođas dollojuvvojedje čoahkkimat guoskevaš gielddaiguin, báikki gielddalaš boarrásiidráđiiguin, ja dasto fitne vel ovtta ásahusas. Vuorrasiidráđđi lea dáin čoahkkimiin ovddidan áššiid mat gusket sámi boarrásiidda, ja jearahallan doaibmabijuid mat vuhtiiválddášedje sin sámegiela ja sámi kultuvrra ja livčče sin beaivválaš eallima lassin, sihke sámi boarrásiidda geat ruovttus orrot ja daidda geat institušuvnnain orrot. Sámedikki vuorrasiidráđđi deattuha ahte sámi boarrásat fertejit oažžut fuolahusbálvalusaid mat gielalaččat ja kultuvrralaččat lea sámi boarrásiidda heivehuvvon.
        </p>
        <p>
            Čoahkkimis Et aldersvennlig Norge jođiheddjiin muitaluvvui ahte sámi boarrásat dárbbašit ovttaárvosaš bálvalusaide. Sámedikki vuorrasiidráđđi ja Råd for et aldersvennlig Norge leat soahpan joatkit ovttasbarggu. Sámi boarrásiid dilli lea maid digaštallojuvvon Davvi Universitehtain gos prošeakta Coming of Age in indigenous communities presenterejuvvui.
        </p>
        <p>
            Vuorrasiidráđđi lea Sámediggeráđi álginjulggaštusa Muohtačalmmit mielde Sámediggeráđđái buktán cealkámuša sámi boarrásiidstrategiija hábmemis,.
        </p>
        <p>
            Vuorrasiidráđđi lea departementii sádden cealkámuša gielddalága rievdadeapmái Ny forskrift om råd for eldre, for personer med funksjonsnedsettelser og for ungdom, NOU:i 2018:16 Det viktigste først, ja dasto láhkaevttohussii Lov om eldreombud ja ráđđehusa árvodáhkádussii – forskrift om samboergaranti på sykehjem
        </p>
        <p>
            Sámedikki vuorrasiidráđđi lea searvan ja sámi boarrásiid ovddastan Sámedikki giellakonferánssas ja Sámi doaktáriid searvvi dearvvašvuođakonferánssas.
        </p>
        <p type="title">
            Sámedikki váiddalávdegoddi
        </p>
        <p>
            Sámedikki váiddalávdegoddi
        </p>
        <p>
            Jođiheaddji Ingar N Kuoljok
        </p>
        <p>
            Kirsti Guvsám
        </p>
        <p>
            Hagbart Grønmo
        </p>
        <p>
            Sámedikki váiddalávdegoddi galgá meannudit váidojuvvon ovttaskasmearrádusaid deavdin dihtii hálddašanlága váiddameannudemiid njuolggadusaid.
        </p>
        <p>
            Sámedikki váiddalávdegoddi lea 2019:s čoahkkinastán viđa geardde ja lea meannudan 19 váiddaášši. Meannudeapmi čájeha ahte 10 áššis biehttaleapmi doalahuvvui, 6 áššis váidda vuhtiiváldojuvvui, 2 ášši sáddejuvvoje ruovttoluotta sámediggeráđđái ođđasit meannudeapmái ja 1 ášši máŋiduvvui.
        </p>
        <p type="title">
            Politihkalaš dási váikkuhangaskaoamit
        </p>
        <p>
            * Det er i 2019 påløpt utgifter til sametingsvalg i forbindelse med at Sametingets valgmanntall skal legges ut i den enkelte kommune når det er kommune- og fylkestingsvalg.
        </p>
        <p type="title">
            Doarjja Sámedikki politihkalaš joavkkuide
        </p>
        <p type="title">
            Doarjjavuostáiváldit ja doarjjaortnega ulbmiljoavku:
        </p>
        <p>
            Sámedikki joavkkut geain lea joavkostáhtus Sámedikki politihkalaš dási njuolggadusaid hárrái, maid Sámediggi lea mearridan 10.02.91, ja rievdadan 28.11.07.
        </p>
        <p>
            2019:s ledje 11 politihkalaš joavkku mat ožžo ruđa. Maŋŋel go 2018 rehketdoallu reviderejuvvui ja dohkkehuvvui dievasčoahkkinjođihangottis máksojuvvoje nubbi ja maŋimuš oassi joavko- ja opposišuvdnaruđain 2019 čakčat 2019.
        </p>
        <p type="title">
            Opposišuvnna bargoeavttut
        </p>
        <p type="title">
            Doarjagat opposišuvnna bargoeavttuide:
        </p>
        <p>
            Doarjjavuostáiváldit ja doarjjaortnega ulbmiljoavku: Sámedikki joavkkut geain lea joavkostáhtus Sámedikki politihkalaš dási njuolggadusaid hárrái, maid Sámediggi lea mearridan 10.02.91, ja rievdadan 28.11.07, ja joavkkut mat leat defineren iežaset oassin opposišuvnnas.
        </p>
        <p>
            2019:s ledje 7 politihkalaš joavkku mat ožžo ruđa. Maŋŋel go 2018 rehketdoallu reviderejuvvui ja dohkkehuvvui dievasčoahkkinjođihangottis máksojuvvoje nubbi ja maŋimuš oassi joavko- ja opposišuvdnaruđain 2019 čakčat 2019.
        </p>
        <p type="title">
            Doarjja sámi váldoorganisašuvnnaide - njuolggodoarjja
        </p>
        <p type="title">
            Doarjjaortnega mihttomearri:
        </p>
        <list>
            <p type="listitem">
                Bisuhit máŋggalágan organisašuvdnaeallima ja sihkkarastit organisašuvnnaide stabiila ekonomalaš vuođu.
            </p>
        </list>
        <p>
            Doarjja juhkkojuvvui ja Norgga Sámiid Riikasearvi oaččui 1 741 446 ruvdnosaš doarjaga ja Sámiid Álbmotlihttu fas oaččui 1 077 554 ruvdnosaš doarjaga.
        </p>
        <p type="title">
            Doarjja organisašuvnnaide, bellodagaide ja joavkkuide main lea ovddastus Sámedikkis - ohcanvuđot doarjja
        </p>
        <p>
            Doarjjaortnega mihttun lea sihkkarastit ruđalaš vuođu organisašuvnnaide ja joavkkuide mat leat ovddastuvvon Sámedikkis.
        </p>
        <p>
            2019:s ledje 7 bellodaga ja joavkku mat ožžo doarjaga. Doarjagat čájehuvvojit čuovvovaš tabeallas:
        </p>
        <p>
            <em type="bold">
                Bellodat/organisašuvdna
            </em>
        </p>
        <p>
            <em type="bold">
                Oktiibuot
            </em>
        </p>
        <p>
            Bargiidbellodat
        </p>
        <p>
            167 457
        </p>
        <p>
            Árja
        </p>
        <p>
            79 951
        </p>
        <p>
            Ovddádusbellodat
        </p>
        <p>
            77 372
        </p>
        <p>
            Olgeš
        </p>
        <p>
            67 138
        </p>
        <p>
            Davvikalohta álbmot
        </p>
        <p>
            68 750
        </p>
        <p>
            Johttisápmelaččaid Listu
        </p>
        <p>
            29 988
        </p>
        <p>
            Sámeálbmot Bellodat
        </p>
        <p>
            32 255
        </p>
        <p>
            <em type="bold">
                Oktiibuot ru.
            </em>
        </p>
        <p>
            <em type="bold">
                522 911
            </em>
        </p>
        <p type="title">
            Sámi guoski statistihkka Norggas - šiehtadus
        </p>
        <p>
            Statihkalaš guovddášdoaimmahat (SSB) hábme sámi statistihka juohke nuppi jagi ja maŋemuš lei 2018:is. Maiddái 2019:s lea leamaš bargu jođus mas áigumuššan lea leamaš geahčadit vejolaš ođđa statistihkkaindikáhtoriid, maid sáhttá bidjat dálá statistihkkii, ja mii sáhttá leat mielde nannemin jahkásaš stuorradiggedieđáhusa sámegiela, sámi kultuvrra ja sámi servodateallima birra.
        </p>
        <p>
            Sámi logut muitalit 12 presenterejuvvui 2019 čakčamánus. Guovddážis 2019:s lei:
        </p>
        <list>
            <p type="listitem">
                Matematihkka ja matematihkkaoahpahus kultuvrralaš konteavsttas
            </p>
            <p type="listitem">
                Veahkaváldi, illasteapmi ja dearvvašvuođagivssit sápmelaččain Norggas
            </p>
            <p type="listitem">
                Fysalaš sisabahkkemat sámi boazoguohtonguovlluin: Váikkuhanavádagaid meroštallan
            </p>
            <p type="listitem">
                Julevsámi ja máttasámi gáiddusoahpahus
            </p>
        </list>
        <p>
            Skábmamánus 2019 lágiduvvui Sámedikkis seminára: Samisk synlighet i offentlig statistikk og sentrale registre - muligheter og utfordringer.
        </p>
        <p type="title">
            Sámediggeválgga dutkan - šiehtadus
        </p>
        <p>
            Sámedikkis lea šiehtadus Servodatdutkama instituhtain Sámediggeválggaid dutkamis. I forbindelse med valget i 2017 er det blitt gjort en velgerundersøkelse i perioden september/november, med et utvalg på 5000 personer og en svarprosent på 21,3 % samt kvalitative intervjuer av kandidater på valg.
        </p>
        <p>
            2018-2019:s lea oasseprošeavttas sámi siviilaservodaga birra čađahuvvon 1) persovnnalaš jearahallan buot Sámedikki bellodagaid áirasiiguin, 2) sámi organisašuvnnaid kárten, mas vuođđun muhtun muddui leat Sámedikki dieđut dan birra geat Sámedikkis ohcet ekonomalaš doarjaga, ja 3) eanemus guovddáš sámi organisašuvnnaid jearahallaniskkadeapmi. Oasseprošeavttas válgagižžu birra Mátta-Norggas lea mediačálus sámediggeválgga birra 1.10.2016—30.9.2017 áigodagas vižžojuvvon Retriever-dihtorvuođus. Dutkit leat maid seamma áiggis čuvvon sámediggepolitihkkáriid geain lea rabas Twitter-konto.
        </p>
        <p>
            Prošeakta lea dál jođus dihtorávdnasiid analyseret ja muhtun gaskaboddosaš bohtosat leat presenterejuvvon riikkaidgaskasaš fágakonferánssain. Guokte artihkkala 2017 sámediggeválggaid birra leat 2019:s almmuhuvvon Norsk Statsvitenskapelig Tidsskrift áigečállagis. Lea áigumuš almmuhit girjji sámediggeválgaiskkadeami birra, ja dat almmuhuvvo várra rabas e-girjin.
        </p>
        <p type="title">
            Hálddahusdássi
        </p>
        <p type="title">
            Sámedikki kánturstruktuvra
        </p>
        <p>
            Sámedikki kánturstruktuvra lea geográfalaččat lávdaduvvon 8 iešguđetge báikái, mat leat:
        </p>
        <p type="title">
            Hálddahusa árvvut, višuvdna ja mihttomearri
        </p>
        <p type="title">
            Hálddahusa bajimus mihttomearri
        </p>
        <p type="title">
            Gelbbolašvuođalokten sámegielas
        </p>
        <p>
            Sámedikkis lea mihttun ahte buot bargit háhket máhtu ja loktejit dási sámegielas. Unnimus gáibádus lea ahte buohkat nákcejit čuovvut čoahkkimiid almmá dulkka haga. Bargit sáhttet searvat kurssaide mat leat heivehuvvon sin dássái. E-skuvla lea čađahan kurssaid bargiid várás gosa serve sullii 5 bargi. Dasa lassin lea bargiin vejolašvuohta čađahit giellakurssaid neahtas. Dát kurssat lágiduvvojit dađistaga ja leat iešguđetge dásis (easkaálgiide ja joatkkaoahppu) ja leat álo bargit geat čuvvot dáid kurssaid.
        </p>
        <p>
            Virgáibidjamiin leat iešguđetlágan giellagáibádusat. Dát leat juhkkojuvvon golmma kategoriijii; sii geat eai máhte sámegiela dahje geain lea unnán máhttu sámegielas, sii geat máhttet sámegiela njálmmálaččat, ja sii geat máhttet sihke lohkat ja čállit sámegillii. Leat personálapolitihkalaš gáibádusat ahte sii galget loktet sámegielmáhtu ovttain dásiin. Boađusin lea eanet diđolašvuohta sámegiela geavaheamis sihke beaivválaš dásis ja maiddái virgáibidjamis. Eai leat čađahuvvon iskamat geavahuvvogo sámegiella eanet, muhto mii oaidnit ahte sámegiella geavahuvvo eanet njálmmálaš ja čálalaš gulahallamis, sihke siskkáldasat ja olggos guvlui.
        </p>
        <p type="title">
            Bargiidseminára
        </p>
        <p>
            Dat go Sámedikkis lea lávda kánturstruktuvra gávcci iešguđege báikkis, de lea Sámedikki bargiidseminára áidna arena gos buot Sámedikki bargit sáhttet deaivvadit ja oažžut oktasaš fágalaš ávkki válljejuvvon fáttáin.
        </p>
        <p>
            Dán jagi semináras ledje čuovvovaš fáttát:
        </p>
        <list>
            <p type="listitem">
                Dearvvašvuohta, biras ja sihkarvuohta (DBS)
            </p>
            <p type="listitem">
                Bargooktavuohta
            </p>
            <p type="listitem">
                Dekoloniseren
            </p>
            <p type="listitem">
                Sámevašši, vealaheapmi, rasisma sámiid vuostá – suodjalanfáktorat ja dearvvašvuohta
            </p>
            <p type="listitem">
                Riikkaidgaskasaš Sámi Filbmainstituhta barggu ovdan buktin
            </p>
            <p type="listitem">
                Álgoálbmotgiellajahki
            </p>
            <p type="listitem">
                Persovdnasuddjennjuolggadus (GDPR)
            </p>
        </list>
        <p>
            Bargiidseminára oktavuođas lágiduvvui sierra siskkáldas seminára riikkaidgaskasaš raporterema birra.
        </p>
        <p type="title">
            Bajimuš dási bargiidpolitihka ođasmahttin
        </p>
        <p>
            Árjjalaš ja ealli bargiidpolitihkka lea vealtameahttun deaŧalaš Sámedikki višuvnna ja mihttomeari ollašuhttimii. Sámedikki bargiidpolitihkka ođasmahttojuvvui 2019:s. Dokumeanttas nanne Sámediggi daid mihttomeriid, prinsihpaid ja árvvuid mat galget gustot bargiid ja doaimma gaskka. Bargiidpolitihkka guoská buot bargiide ja lea ráhkaduvvon ovttas bargoaddi ja bargiidorganisašuvnnaid gaskka. Bargiidpolitihkka vuođđuduvvo min doibmii ja doarju dan, ja dan bokte váikkuha “Sámediggi du várás” višuvnna ja min mihttomeriid ollašuhttimii.
        </p>
        <p>
            Bargiidpolitihkka vuođđuduvvá stáhta bargiidpolitihka bajimuš mihttomearrái ja lea oassi strategiijabarggus olles hálddahusas.
        </p>
        <p type="title">
            Bargiidnjuolggadusaid ođasmahttin
        </p>
        <p>
            Sámedikki bargiidnjuolggadusat leat ođasmahttojuvvon 2019:s. Bargiidnjuolggadusat gusket buot bargiide Sámedikkis ja leat vuođđuduvvon stáhtabargiidlága njuolggadusaide.
        </p>
        <p type="title">
            Sámedikki mátkepolitihka ođasmahttin
        </p>
        <p>
            Sámedikki mátkepolitihkka ođasmahttojuvvui 2019:s. Mátkepolitihkka guoská buot sámediggeáirasiid, politihkalaš ráđđeaddiid ja bargiid geatnegasvuođaide ja vuoigatvuođaide mátkkiid oktavuođas.
        </p>
        <p>
            Njuolggadusat leat hábmejuvvon sihkkarastit ahte ovttaskas bargi ja Sámedikki buot mátkkit čađahuvvojit sihkkaris, geavatlaš ja golloárjjalaš vugiin. Dasa lassin galget dat gozihit Sámedikki dieđihangeatnegasvuođa almmolaš eiseválddiide ja čuovvut bajimuš njuolggadusaid.
        </p>
        <p type="title">
            GDPR
        </p>
        <p>
            Buot rutiinnaid ja duođašteami atnui váldin go guoská GDPR:ii lea viiddis bargu. Sámediggi lea joavdan buori muddui šiehtadusaid ja protokollaid sadjái oažžumiin. Dál leat čohkkemin buot dieđuid ja rutiinnaid ovtta sadjái vai bargiin lea álki daid gávdnat. Sámediggi lea nammadan persovdnasuddjenáittardeaddji gii lea njuolga direktevrra vuollásaš.
        </p>
        <p type="title">
            Sihkarvuohta
        </p>
        <p>
            Jagi 2019 bargiidsemináras lei sihkarvuohta sierra fáddán. Čađahuvvui minikursa fáttáiguin diehtojuohkinsihkarvuohta, johtolatsihkarvuohta, buollinsuodjalus, álgoveahkki ja jiellunapparáhta geavaheapmi. Dan oktavuođas jugiimet jiellunapparáhtaid buot kánturbáikkiide gos ii leat jiellunapparáhta áibbas lahkosis. Ulbmil minikurssain jiellunapparáhta geavaheames lei čájehit ahte dat ii leat váralaš, ja ahte buohkat sáhttet geavahit dán lágan reaidduid.
        </p>
        <p type="title">
            Digitaliseren Sámedikkis
        </p>
        <p>
            Sámediggeráđđi lea 2019:s mearridan doaibmaplána Sámedikki digitaliserenstrategiija čuovvuleapmái. Doaibmaplánas leat plánejuvvon doaibmabijut strategiijaid vuolde ja plána goas doaibmabijut galget čađahuvvot. Doaibmaplána galgá gieđahallojuvvot juohke jagi.
        </p>
        <p>
            Kapasitehta dáfus lea vejolaš čađahit guokte stuorát prošeavtta jahkái. 2019:s álggahuvvojedje dát guokte prošeavtta:
        </p>
        <list>
            <p type="listitem">
                Ođđa neahttasiidu Sámediggái
            </p>
            <p type="listitem">
                Doarjjahálddašanvuogádat
            </p>
        </list>
        <p>
            Sámediggi válljii 2019:s ACOS:a ođđa neahttasiiddu doaimmaheaddjin. Ođđa neahttasiidu almmuhuvvo giđđat 2020.
        </p>
        <p>
            Prošeavtta doarjjahálddašanvuogádaga birra, ulbmilin lea háhkat ollislaš vuogádaga man bokte buoridit Sámedikki doarjjaortnegiid hálddašeami. Prošeakta álggahuvvui 2019:s. Čovdosii lea ráhkaduvvon gáibádusspesifikašuvdna, ja vurdojuvvo ahte doaimmaheaddji válljen leat dahkkojuvvon cuoŋománu loahpas 2020.
        </p>
        <p>
            Sámediggi lea bargan 2019:s maiddái doarjjaáššiid bargojođu vuogádaga buoridemiin. Danne vai oččošeimmet eanet árjjalaš áššemeannudeami. Bargojohtu lea deaŧalaš vuođđun prošektii doarjjahálddašanvuogádaga birra.
        </p>
        <p type="title">
            Ollistuvvon áššemeannudeapmi
        </p>
        <p>
            Sámediggi geavahišgođii prinsihpa ollistuvvon áššemeannudeami birra 2019:s. Ollistuvvon áššemeannudeapmi mearkkaša dan ahte áššiin maid máŋga politihkalaš orgána galget meannudit lea seammalágan áššeovddidus ja árvalus. Sámediggái mearkkaša dát dan ahte seamma áššebábir maid Sámediggeráđđi buvttada manná viidáseappot lávdegottiide ja dievasčoahkkimii. Dán geažil lea álkit čuovvut ášši álggus gitta lohppii.
        </p>
        <p type="title">
            Dihtorinfrastruktuvrra buorideapmi
        </p>
        <p>
            Sámediggi lea 2019:s dahkan šiehtadusa ođđa diehtolonohallama ja interneahttaoktavuođa doaimmaheddjiin Sámediggái. Šiehtadussii gullet giddejuvvon neahtta 11 lokašuvnnain oktasaš interneahttaoktavuođain ja olggut buollinmuvrra láigu. Ođđa šiehtadusa vuođul oažžut johtileappo dihtoroktavuođa Sámedikki kantuvrraid gaskka. Ođđa linját bohtet doibmii giđđat 2020.
        </p>
        <p>
            2019:s álggahuvvui viiddis bargu báikkálaš serveriid diehtovurkema sirdimis balvavuđot diehtovurkenčovdosii. Ođđa čoavddus dahká ahte Sámedikki dihtorvuogádagat šaddet sihkkaret ja leat eanet olámuttus. Nu guhká go lea vejolaš beassat internehttii vásihat dego buot livččii min báikkálaš pc:s, ja lea olámuttus eará vuođuin. Dás lea erenoamážit stuorra ovdamunni dalle go leat mátkkis.
        </p>
        <p type="title">
            Almmolaš oastimat
        </p>
        <p>
            Sámediggi lea 2019:s geavahišgoahtán ođđa elektronalaš gilvočađahanreaiddu (KGV) man bokte lea álkit sihke barggu fállái ja dávviriid doaimmaheaddjái čađahit almmolaš oastimiid. Ođđa njuolggadusaid mielde almmolaš oastimiid ektui leat biddjojuvvon gáibádusat ahte buot gulahallan barggu fálli ja barggu doaimmaheaddji gaskka galgá dahkkojuvvot elektronalaš gulahallanreaidduid geavaheami bokte. Dát guoská oastimiidda mat mannet badjel nationála meari mii lea 1,3 miljon ru. Dát dagaha ahte almmolaš barggu fálliide gusket oasit I ja III oastinláhkaásahusas (FOA), unnimusat galgá leat geavahusas okta elektronalaš čoavddus oastindokumeanttaid lonohallamii, jearaldagaide gilvvuide searvamis, duođaštus beroštumis ja fálaldaga addimii.
        </p>
        <p type="title">
            Ekonomiijaraporteren
        </p>
        <p>
            Sámediggi lea 2019:s geavahišgoahtán ođđa raporterenbáhka ekonomiijastivremii “ekonomiijastivren jođiheddjiide”. Dat lea hálddašan- ja ekonomiijastivrema direktoráhta (DFØ) čoavddus ja dat addá intuitiivvalaš analysavejolašvuođaid, mas sáhttá buohtastahttit doaimmaid gaskka dimenšuvnnaiguin nugo poasta, prošeakta, doaibma ja kontu. Čoavddus doarju gráfalaš govaid árjjalaš geavaheami oažžun dihtii geahčastaga stáhtusa badjel. Dáid sáhttá maiddái fievrridit presentašuvnnaid ođđasis geavaheapmái. Čoavddus lea lávga integrerejuvvon Unit4 Business World (Agresso) ektui ja geavaha dieđuid ja struktuvrraid mat leat doppe. Dasa lassin vižžojuvvojit mánno- ja jahkedoaimmat DFØ bálkávuogádagas. Dát addá Sámediggái buoret ja eanet árjjalaš reaiddu ekonomiijastivremii.
        </p>
        <p type="title">
            Prošeaktastivren PRINCE2 mielde
        </p>
        <p>
            Sámedikki 2019 bušeahtas ledje prošeavttat 17,9 miljon ru ovddas. 2019:s čađahuvvui kursa ja sertifiseren prošeaktametodain PRINCE2, dat lea strukturerejuvvon prošeaktajođihanmetoda mii vuođđuduvvá ollu prošeavttaid vásihusaide. Metoda sáhttá geavahit buot prošeavttaide, sorjjakeahttá sturrodagas, hámis, organisašuvnnas dahje kultuvrras. 26 olbmo serve kursii.
        </p>
        <p type="title">
            Sámediggevistti bajásdoallan
        </p>
        <p>
            Sámediggevisti gárvánii jagis 2000 ja lea ožžon máŋga bálkkašumi erenoamáš arkitektonalaš vuogis. Visti bajásdollojuvvo jahkásaččat. 2019:s bajásdollojuvvui váldoboađáldaga olggobealli ja kantiinna olggobealde. Visttis leat ollu muorraávdnasat ja oidno ahte muorraoasit leat goikagoahtán ja luoddanaddan. Doaibmabidjun dán vuostá, ja seammás DBS-doaibmabidjun, lea lasihuvvon áibmolávttasvuohta dálvemánuin, go áibmolávttasvuohta dán áigodagas lea vuollin.
        </p>
        <p>
            2019:s álggahii Sámediggi ovdaprošeavtta čuovggaid molsumis visttis. Dálá čuovggat leat eanaš halogena čuovggat, ja áigumuš lea geavahišgoahtit LED-čuovggaid. Plánejuvvon lea ahte ovdaprošeakta gárvvásmuvvá giđđat 2020, ja vejolaš fálaldat prošektii čuovggaid molsumis álggahuvvo dalán maŋŋá.
        </p>
        <p type="title">
            Dievasčoahkkinsálii ođđa reaiddut
        </p>
        <p>
            2019:s finai delegašuvdna Brusselis geahčadeamen makkár čovdosat gávdnojit dulkon- ja jienastusrusttegiid ektui dievasčoahkkinsálii. Ođđa rusttega várás lea ráhkaduvvon gáibádusdokumeanta, danne go dálá vuogádat lea 2000 rájes, mii lea veaháš buoriduvvon 2008:s. Čájeha ahte leat čielga mearkkat das rusttet lea boarásmuvvamin. Dál váilu prošeavtta ruhtadeapmi. Dasto leat čuovggat sálas mielde prošeavttas go molsut LED čuovggaide.
        </p>
        <p type="title">
            4. oassi - Doaimma stivrejupmi ja bearráigeahčču
        </p>
        <p type="title">
            Mo Sámediggi bajimus dásis árvvoštallá stivrejumi ja siskkáldasbearráigeahču lágideami
        </p>
        <p>
            Sámediggi geavaha ulbmil- ja boađustivrema iežas siskkáldas doaimmas. Sámedikki árvvoštallama mielde lea Sámedikkis buorre stivrejupmi ja bearráigeahčču doaimmas. Sámedikkis lea guhkeáigásaš perspektiiva mihtuiguin. Dat strategiijat ja doaibmabijut mat leat čađahuvvon 2019:s, leat veahkehan Sámedikki lahkonit dáid mihtuid, gč. jahkedieđáhusa 3. oasi.
        </p>
        <p>
            Sámediggi lea álbmotválljen orgána mas ii leat vuollásaš ráđđehus, ja juohká juolludusaid iežas vuoruhemiid vuođul. Bušeahttaruđat galget hálddašuvvot stáhta ekonomiijanjuolggadusaid ja Stuorradikki juolludanmearrádusaid vuođul. Sámedikki bargamušaide gullet buot áššit mat Sámedikki mielas gusket sámi álbmogii.
        </p>
        <p>
            Bearráigeahččanlávdegoddi, man bargamuššan lea parlamentáralaččat bearráigeahččat Sámedikki doaimma, ovddida geassemánu dievasčoahkkimii jahkásaš dieđáhusa iežas ovddit jagi doaimma birra.
        </p>
        <p type="title">
            Deaŧalaš bealit/rievdadusat Sámedikki plánemis, čađaheamis ja čuovvuleamis
        </p>
        <p>
            Sámediggi vuoruha stivren- ja bearráigeahččanbarggu hui bajás. Riikarevišuvdna čađahii 2018:s hálddašanrevišuvnna Sámedikki stivrenvuogádagas. Dát raporta geigejuvvui miessemánus 2019. Revišuvdna rávvii hábmet rutiinnaid maiguin čađaha dievasčoahkkima mearrádusaid ulbmillaččat:
        </p>
        <list>
            <p type="listitem">
                dagadettiin čielggasin ahte dat ulbmilat maid dievasčoahkkin mearrida, galget stivret doaimma
            </p>
            <p type="listitem">
                čađahettiin ulbmiliid Sámedikki mearrádusain nu ahte šaddet čielggasin ja mihtidahttin
            </p>
            <p type="listitem">
                čađahettiin bajimus riska- ja mávssolašvuođa árvvoštallamiid mat fuolahit Sámedikki iešvuođa
            </p>
            <p type="listitem">
                hábmedettiin boađusraporterema nu ahte soahpá bušeahta ja eará dievasčoahkkinmearrádusaid ulbmiliiguin.
            </p>
        </list>
        <p>
            Miehtan dihtii riikarevišuvnna rávvagiidda leat máŋga doaibmabiju čađahuvvon. Dat leat earret eará:
        </p>
        <list>
            <p type="listitem">
                Doarjjaortnegiid ulbmilolahusa eavttut ja raporterengáibádusaid leat guorahallojuvvon nu ahte dat galget addit buoret vuođu árvvoštallat ulbmilolahusa.
            </p>
            <p type="listitem">
                Oktasaš policy siskkáldasbearráigehččui lea hábmejuvvon
            </p>
            <p type="listitem">
                Jagi 2020 rájes lea hábmejuvvon stivrendokumeanta mas leat bajimus láidestusat Sámedikki hálddahussii.
            </p>
            <p type="listitem">
                Bargu lea álggahuvvon rievdadit ekonomiijanjuolggadusaid nu ahte dat šaddá čađahahtti stivrendokumeantan.
            </p>
        </list>
        <p>
            Maiddái lea nammaduvvon hálddahuslaš bargojoavku mii galgá čađahit riskaárvvoštallama ja evttohit riskavuolideaddji doaibmabijuid deaŧalaš surggiin.
        </p>
        <p type="title">
            Sámedikki riskastivrejupmi
        </p>
        <p>
            Sámediggeráđis lea doaimmaheaddji ovddasvástádus bušeahtas, mearriduvvon dieđáhusain ja eará mearrádusain maid Sámedikki dievasčoahkkin dahká. Ekonomiijanjuolggadusaid ja eará mearrádusaid bokte fápmuda Sámediggeráđđi válddi hálddahussii direktevrra bokte čuovvulit strategiijaid ja doaibmabijuid ja sihkkarastit ahte mearriduvvon mihtut ja boađusgáibádusat ollašuhttojuvvojit beaktilis vuogi mielde. Juohke dievasčoahkkimis bidjá Sámediggeráđđi ovdan doaibmadieđáhusa mas áššiid stáhtus ja juksojuvvon bohtosat dieđihuvvojit.
        </p>
        <p>
            Sámediggi árvvoštallá doarjjahálddašeami stuorámus riskasuorgin. Ollu bargu lea biddjojuvvon dasa ahte guorahallat doarjjahálddašeami njuolggadusaid vai sáhttá sihkkarastit ahte hálddašeapmi čađahuvvot Sámedikki mearrádusaid ja stáhta ekonomiijanjuolggadusaid vuođul. Dat dahkkojuvvui 2019:s ja vuordámuš lea ahte go raporteren dáin juolludemiin lea geigejuvvon, de dat addá ain buoret vuođu árvvoštallat dáid ortnegiid ulbmilolahusa.
        </p>
        <p type="title">
            Bearráigeahču stáhtus, dás maiddái álggahuvvon doaibmabijut
        </p>
        <p>
            Hálddahusas fápmuduvvo bušeahttahálddašanváldi viidáseappot direktevrras ossodatdirektevrraide. Dat bidjá rámmaid viidásat fápmudeapmái vulos guvlui organisašuvnnas. Lea ráhkaduvvon logahallan mii čájeha gustojeaddji fápmudusaid, ja mii ođasmahttojuvvo rievdademiid vuođul.
        </p>
        <p>
            Rutiidnaválddahusat ja bargojuohku deaŧalaš surggiin leat hábmejuvvon eastadan dihtii meattáhusaid, ja sihkkarastin dihtii ulbmilolahusa. 2019:s mearriduvvui policy siskkáldasbearráigehččui. Viidáseappot lea 2019:s álggahuvvon siskkáldasbearráigeahču guorahallan deaŧalaš surggiin main rutiinnat geahčaduvvojit riskaárvvoštallamiid vuođul. Maiddái lea válljejuvvon dakkár almmuhančoavddus mii galgá sihkkarastit ahte rutiinnat, policy ja stivrendokumeanttat/-njuolggadusat leat oahppásat ja olámuttus juohkehažžii bargočađaheamis.
        </p>
        <p type="title">
            Riikarevišuvnna čujuhan áššiid čuovvuleapmi
        </p>
        <p>
            Riikarevišuvnnas eai lean mearkkašumit Sámedikki jagi 2018 rehketdollui.
        </p>
        <p>
            Riikarevišuvdna lea 2018:s čađahan doahttalanrevišuvnna "Begrunnelse av tilskuddsvedtak i Sametingsrådet og Sametingets klagenemd". Dat lei válmmas miessemánus 2019. Raporta gávnnaha ahte mearrádusain mat eai leat dahkkojuvvon hálddahusa ráhkkanan evttohusa vuođul, ii leat dárkilastinvejolaš vuođustus.
        </p>
        <p>
            Muđui čujuhuvvo bajábealde mearkkašumiide Riikarevišuvnna eará áššiin.
        </p>
        <p>
            2019:s leat čađahuvvon ságastallamat Sámedikki ja Riikarevišuvnna gaskasaš šiehtadusa ođasmahttima oktavuođas ahte joatkit šiehtadusa Sámedikki revišuvnna birra. Šiehtadus galgá meannuduvvot politihkalaččat 2020:s.
        </p>
        <p type="title">
            Bargiide guoski deaŧalaš áššit
        </p>
        <p type="title">
            Sámedikki bargoveahka-, kapasitehta- ja gelbbolašvuođadilli
        </p>
        <p>
            Sámediggái lea mearrideaddji deaŧalaš bisuhit, ovddidit ja rekrutteret gelbbolaš ja oalgguhuvvon mielbargiid doaimma mihttomeriid ollašuhttimii.
        </p>
        <p>
            2019:s ledje almmuhuvvon 21 virggi, maidda ledje oktiibuot 187 ohcci. Stuorámus ohcciidlohku virgái lei 22 ja uhcimus lohku fas 2. Gelbbolašvuohta ja bargoveahkadárbu guorahallojuvvo ovdalgo virgi almmuhuvvo. Dat čájeha ahte Sámedikkis lea buorre beaggin ja adnojuvvo geasuheaddji bargosadjin bargoohccái.
        </p>
        <p>
            Resurssat geavahuvvojit maid dasa ahte viidáseappot ovdánahttit mielbargiid ja jođiheddjiid. Dat dahkkojuvvo kursaoassálastima bokte bargi fágasurggiide, oassálastima bokte fágaidgaskasaš ovttasbargguide ja prošeavttaide, ja ođđa bargamušaid ja ovddasvástádussurggiid bidjama bokte.
        </p>
        <p>
            Sámedikkis lea leamaš fidnooahppi vistedoaimmaheami fágasuorggis.
        </p>
        <p>
            Virgejorran, mii čájeha gallis leat heaitán doaimmas ja geaid sadjái bohtet ođđa mielbargit, lei 9,3 % 2019:s. Virgejorran lea njiedjan maŋimus jagiid, 2018.s dat lei 10,3 % ja 2017:s fas 12,5 %.
        </p>
        <p type="title">
            Dásseárvu ja vealaheapmi
        </p>
        <p>
            Sohkabeliidjuohku Sámedikki hálddahusas ollislaččat čájeha 62 % nissoniid ja 38 % albmáid. Nissonolbmuid oassi lea njiedjan 2 % jagi 2018 ektui. Sámedikkis ii leat oktage bargi geas lea sisafárrejeaddjiduogáš.
        </p>
        <p>
            Oppalohkái eai leat stuorra erohusat sohkabeliid gaskkas. Sáhttet leat ovttaskasdilit main leat bálkáerohusat, sihke sohkabeliid gaskkas ja dakkár joavkkuid gaskkas main lea seamma oahppoduogáš. Sivvan dasa sáhttet leat iešguđetláganat, sáhttet leat rekrutterenhástalusat, dahje oanehisáiggi prošeavttat.
        </p>
        <p type="title">
            Dearvvašvuohta, biras ja sihkarvuohta (DBS), bargobiras
        </p>
        <p type="title">
            Mielbargiiskkadeapmi
        </p>
        <p>
            2019:s čađahuvvui mielbargiiskkadeapmi mas vástidanproseanta lei 87 %. Mielbargiiskkadeapmi čájehii ahte Sámedikki bargit leat oppalaččat hui rámis iežaset bargosajiin, ja ahte sis lea bargomokta ja ahte sii leat duhtavaččat. Iskkadeamis bohtet ovdan fuolastuhtti logut mat čájehit ahte bargit leat gillán givssideami ja vuortnuheami bargosajis maŋimus 12 mánus. Dan geažil čađahuvvui doaibmabidju mas etihkalaš njuolggadusat guorahallojuvvojit čájehan dihtii čielgasit ahte dakkár láhtten ii dohkkehuvvo oppanassiige. Dasa lassin ásahuvvui oadjebas dieđihankanála masa bargit sáhttet dieđihit, maiddái namaheamet, moaittehahtti diliid birra.
        </p>
        <p>
            Earret dán, bargá juohke ossodat konkrehta doaibmabijuiguin buoridan dihtii bargobirrasa mielbargiiskkadeami bohtosiid vuođul.
        </p>
        <p type="title">
            Buozalmasjávkan
        </p>
        <p>
            Sámedikki mihttomearri lea ahte doaktára dieđihan buozalmasjávkan ii galgga rasttildit 5,6 %. Ollislaš buozalmasjávkamis lea doaktára dieđihan jávkan 4,5 % ja iežas dieđihan jávkan 1,8 %. Buozalmasjávkan dagai 2019:s sullii 9 jahkebarggu.
        </p>
        <p>
            Doaktára dieđihan buozalmasjávkan maŋimus 6 jagis lea leamaš ná:
        </p>
        <p type="title">
            Juolludusreivviid čuovvuleapmi
        </p>
        <p type="title">
            Searvadeaddji álbmogasbargu
        </p>
        <p>
            Stáhtabargiidlága § 3 vuođul lea gelbbolašvuođaprinsihppa mearriduvvon lága bokte. Dat ohcci geas lea buoremus gelbbolašvuohta, galgá virgáduvvot muđui go láhka dahje láhkaásahus addá lobi spiehkastit das. Jagi 2019 juolludusreivviin boahtá ovdan ahte Sámediggi galgá čuovvulit ráđđehusa searvadeaddji álbmogasbarggu 5 % mihtu ektui daid ođđavirgáduvvon bargiid oktavuođas geain leat doaibmavádjitvuođat dahje ráiggit CV:s.
        </p>
        <p>
            Sámedikkis ii leat ii ovttage bargis doaibmavádjitvuohta searvadeaddji álbmogasbarggu ektui. Go guoská ráiggiide CV:s, de ii leat Sámedikkis makkárge vuogádat rekrutteremis mii duste dakkár dáhpáhusaid, ja danne eai leat logut maid raporteret.
        </p>
        <p type="title">
            Almmolaš háhkamat ja bargoeallinrihkolašvuohta
        </p>
        <p>
            Jagi 2019 juolludusreivves lea gáibiduvvon ahte Sámediggi galgá raporteret dahkkojuvvon šiehtadusaid bohtosiid ja das mo doaimma háhkamat leat lágiduvvon sihkkarastin dihtii ahte Sámedikki gálvo- ja bálvaluslágideaddjit čuvvot lágaid ja njuolggadusaid.
        </p>
        <p>
            Sámediggi osttii 2019:s gálvvuid ja bálvalusaid sullii 80 000 000 ru. ovddas. Earret viessoláigogoluid ja goluid doaibmalágideddjiide, dáhpáhuvvet eanaš háhkamat šiehtadusaid dahje rámmašiehtadusaid bokte. Lassin iežas šiehtadusaide geavaha Sámediggi šiehtadusaid maid Stáhta oastinguovddáš lea dahkan. Háhkamiid almmuheami ja šiehtadusdahkamiid oktavuođas bidjá Sámediggi gáibádussan ahte lágideaddji ja vuollelágideaddji(t) galget doaibmat gustojeaddji lágaid ja njuolggadusaid vuođul. Dat mearkkaša maiddái gáibádusat bálká- ja bargoeavttuide eastadan dihtii bargoeallinrihkolašvuođa ja bargiid deaddima sosiálaččat.
        </p>
        <p type="title">
            Diehtojuohkinsihkarvuohta
        </p>
        <p>
            Sámedikki dievasčoahkkin mearridii áššis 67/18 Sámedikki digitaliserenstrategiija. Strategiijas čuovvu ahte go ođđa digitála bálvalusat hábmejuvvojit, de lea deaŧalaš ahte personsuodji ja diehtojuohkinsihkarvuohta lea vuođđun ovdáneapmái, ja mihttomearrin lea ahte Sámediggi galgá fuolahit personsuoji ja diehtojuohkinsihkarvuođa min digitála bálvalusain.
        </p>
        <p>
            2019:s lea nammaduvvon siskkáldasbearráigeahččanjoavku man okta bargamušain lea geahčadit diehtojuohkinsihkarvuođa. Diehtojuohkinsihkarvuhtii leat hábmejuvvon prinsihpat mat galget sihkkarastit ahte Sámedikki diehtojuohkin galgá fuolahit integritehta, luhtolašvuođa ja olahahttivuođa. Dat bargu jotkojuvvo 2020:s.
        </p>
        <p>
            Dan ođđa personsuodjeortnega vuođul mii bođii fápmui 2018:s, lea Sámediggi nammadan sierra personsuodjeáittardeaddji. Personsuodjelága implementeren ja heiveheapmi lea álggahuvvon ja duođaštuvvo jotkkolaččat.
        </p>
        <p type="title">
            Oassi 5 – Boahtteáiggi vejolašvuođaid árvvoštallan
        </p>
        <p>
            Maŋimuš jagiin leat oaidnán mo sámevuohta leavvá olggobeallái nationála rájáid man oktavuođas sámi dáiddárat ja kulturbargit loktejit sámevuođa. Sivva lea jáhkkit ahte positiivvalaš ovdáneapmi joatkašuvvá 2020:s. Illudahttá go sámegielat ja kultuvra deaividuvvojit sáhkiivuođain, árvvis atnimiin ja áddejumiin, muhto deaividat dan stuorra paradoksain: kultuvrralaš ilbmamat rámiiduvvojit ja fátmmastuvvojit, go fas min sámi ealáhusat ja sámi servodatberoštumit oppa áiggi fertejit čáhkket saji stuorra servodaga dárbbuide. Árbevirolaš sámi guovlluin lea ain lihkatmeahttun luondu ja vasttolaččat buhtes biras, maid sámit leat hálddašan sohkabuolvvaid čađa várrugasat. Dáiguin resurssaiguin háliidit eanet ja eanet ávkkástallat. Minerálaealáhus dárbbaša ođđa doaibmasajiid boahtteáiggi ahtanuššama várás. Áŋgiruššan birasáddjás energiijain dagaha ahte háliidit bidjat stuorra areálaid várreguovlluin bieggafápmobuvttadeapmái, seammás go láhččojuvvo eanet mearrageavahusealáhus. Dálkkádatrievdamiid geažil geasuhit davvi mearraguovllut eanet ja eanet go doaisttážii lea galbmaset mearratemperatuvra ja várra geavatkeahtes riddoareálat. Sámediggi lea vássán jagiin ožžon stuorra huksenplánaid, mat sáhttet, jos duohtan dahkkojuvvojit, dagahit sisabahkkemiid deaŧalaš guohtoneatnamiidda ja muđui sámi eanaareálaide. Arctic Railway, Nord-Norgebanen, ođđa el-fápmolinját, turistarusttegat ja astoáigge barttaid stuorra huksenprošeavttat leat ovdamearkan dákkár plánaide. Okta deaŧaleamos rámmaeavttuin resurssaiguin ávkkástallamii davvin lea ahte vuoigatvuođat daidda čilgejuvvojit. Go sámit lea álgoálbmot de lea sis vuoigatvuohta ahte sin eana- ja resursarievttit dohkkehuvvojit, ja konsulterejuvvojit juksan dihtii friija ja diehtovuđot ovdagihtii miehtama áššiin mat gusket almmolaš lobiide geavahit ja hálddašit min resurssaid min guovlluin. Sámi vuoigatvuođalávdegotti NAČ 2007:13 čuovvuleapmi, mas váldoáššis leat gažaldagat sámi eana- ja resursavuoigatvuođaid birra olggobealde Finnmárkku, ii leat dán rádjai čuovvuluvvon ráđđehusa beales. Sámi gielain, kultuvrras ja servodateallimis leat ruohttasat Sámis – sámi ássanguovllus mii manná rastá njealji riikka rájáid. Sámedikkis lea ovddasvástádus fuolahit ahte diet ruohttasat eai gáikojuvvo ja ahte sámi ealáhusat, árbevierut ja árbedieđut bisuhuvvojit boahttevaš sohkabuolvvaide. Dát bealit leat vuođđun min kultuvrii. Mis lea vuođđun ahte sámegiella ja dárogiella galget leat dásseárvvus ja leat ovttaárvosaš gielat servodagas. Dat mearkkaša earret eará dan ahte sámiin galgá leat seamma vuoigatvuoha geavahit sámegielaid, min álbmogis galget leat seamma ovdánanvejolašvuođat ja mis galget leat ovttaárvoš bálvalusat nugo muđui majoritehta giellageavaheddjiin leat. Dasto lea giella maiddái máhttu maid mii ovddidit ja gártadit eallima čađa, mii lea čadnojuvvon árbedieđuide maid mii árbet min máttuin. Sámediggi áigu boahttevaš jagiin ain deattuhit Giellaloktema, mii lea min NAČ 2016:18 – Váibmogiella ollislaš čuovvuleapmi. Giellalokten lea min guhkes áiggi strategiija sámegielaid várás, mii rasttilda buot servodatsurggiid ja mii lea jurddašuvvon álggahuvvot máŋgga jagi badjel.
        </p>
        <p>
            Jos sámegielain galgá leat boahtteáigi, de fertet mii suodjalit ja ovddidit šaddi sohkabuolvvaid giela. Danne ferte sámi mánáidgárddiid ja skuvllaid nannet, ja fertejit huksejuvvot nana sámi oahpahusvejolašvuođat guovlluin gos sámegielat eai leat nu nannosat. Mii diehtit ahte lea stuorra hástalus rekrutteret sámegielagiid geain lea fágamáhttu ollu sajiin bargoeallimis. Sámediggi lea vuoruhan rekrutterendoaibmabijuid oahpaheaddjioahpuide earret eará stipeandaortnega bokte studeanttaide geat leat váldimin alit oahpu sámegielas, mánáidgárdeoahpaheaddji oahpus ja oahpaheaddji oahpus. Dáid proseassaid ii sáhte gárvvistit ija badjel ja Sámediggi oaivvilda ahte ferte addit doaibmabijuide áiggi váikkuhit. Dasto diehtit mii ahte jearahuvvojit vásttolaš ortnegat eanet fágaoahpuide earret eará medisiinnas, buohccidikšumis, bátnedoavttir oahpus ja farmasiija oahpus namuhan dihtii muhtumiid.
        </p>
        <p>
            2020 čavčča rájes váldojuvvojit atnui dađistaga ođđa oahppoplánat fágaođastusa oktavuođas. Buot mánát miehtá riikka galget oahppat sámi diliid birra buot fágain, bargu masa Sámediggi lea bidjan ollu resurssaid. Deaŧalaš lea ahte sámi bealli váldojuvvo mielde norgga skuvllas, danne go dat fátmmasta min áiggi stuorámus hástalusaid: diehtemeahttunvuohta, vašši ja vealaheapmi. Mii leat ilus go ođđa oahppaplánain láhččojuvvo eanet ovttasbargu ja gulahallan. Mis leat otnáš skuvlavuogádagas ain stuorra hástalusat. Riikarevišuvdna duođašta ahte sámegieloahpahus lea váilevaš ja mii diehtit ahte váilot sihke sámi oahpaheaddjit ja oahpponeavvut. NAČ:s 2016:18 – Váibmogiella gessojuvvo ovdan giellaoahpahus skuvllas guovddáš váikkuhangaskaoapmin doarjjan sámegielat mánáid giellaovdáneapmái. Jos sámi servodat ja -oahpahus galgá sáhttit ovdánit seamma dásis go muđui Norggas, de ferte sámi perspektiiva eanet searvvahuvvot ja oainnusmahttojuvvot deaŧalaš stivrendokumeanttain. Gávdnojit unnán sámi digitála oahpponeavvut go buohtastahttá nationála dásiin, ja eanaš sámi digitála oahpponeavvuin lea eaŋkalis design ja funkšunalitehta. Fágaođasmahttima ja digitaliserenstrategiija mielde bohtet vuordámušat oažžut ođđa sisdoalu ja ođđa hámi oahpponeavvuide, ja dát buktá liige hástalusaid Sámediggái ja sámi oahpponeavvuid ráhkadeddjiide. Sámi oahpponeavvuid ovddidit dávjá oahpaheaddjit oasseáiggis, ja leat vátna oahpporesurssat ja giellaresurssat buot sámegielain, de dan geažil lea sámi oahpponeavvuid ovddideapmi rašši ja áittavuloš. Go lea eanet fokus digitála oahpponeavvuide de buktá dat maiddái dárbbu buoridit gelbbolašvuođa, sihke lágádusain ja oahpponeavvočálliid gaskkas. Ferte áŋgiruššat rekrutterema ja gelbbolašvuođa buorideami láhčimiin sámi oahpponeavvočálliid ja buvttadeddjiid gaskkas.
        </p>
        <p>
            Sápmelaččat leat ođđaáiggi servodaga borgárat, man oktavuođas gulahallan dáhpáhuvvá dađistaga eanet ja eanet digitála vugiiguin. Ođđa teknologiija lea buktán ahtanuššamii veahkkeneavvuid, earret eará hállanstivrema bokte. Ain lea dattetge nu ahte dán lágan bálvalusat eai olus leat fidnemis minoritehta gillii. Sámediggi galgá leat dat jietna mii dieđiha ahte álgoálbmotgiella maiddái váldojuvvo mielde dán ovdáneapmái nu ahte teknologiija reaiddut leat fidnemis midjiide ja erenoamážit: ahte nationála digitaliserenáŋgiruššamat maiddái gozihit sámegielaid dárbbu. Giellateknologiija lea eaktun dasa ahte sámegielat ain galget sáhttit leat doaibmi giellan servodagas. Sámedikkis lea árbevierrun ovddidit digitála bálvalusaid sámi servodaga várás. Ovdamearkka dihtii lea Sámedikkis leamaš deaŧalaš rolla sámi boallobeavddi, sámi riektačállinprográmma, hállansyntese, digitála sátnegirjjiid ja digitála oahpponeavvoportála ovddideames. Dasto oaidná Sámediggi ahte lea dárbu ulbmillaččat áŋgiruššat lokten dihtii digitála fálaldaga. Sámediggi lea oaidnán vásihusaid vuođul ahte stuorra nationála digitaliserenprošeavttain lea unnán fokus sámegielaide, ja sámi digitála fálaldat ii searvvahuvvo. Digitála fálaldaga ovddideapmi lea suorgefátmmasteaddji, ii ge hástalusaid sáhte čoavdit dušše okta doaibma. Norgga eiseválddit ovttas Sámedikkiin fertejit váldit ovddasvástádusa buori sámi digitála fálaldaga ovddideames. Mihttomearrin lea ahte sámi álbmogis galgá leat ovttaárvosaš digitála fálaldat go muđui álbmogis lea, ja mii diehtit ahte dát ovdáneapmi ii boađe iešalddis. Norggas lea sámegielain guhtes ge iežas čállingiella ja alfabehta, muhto váilot ollu digitála bálvalusat mat livčče ovddiduvvon sámegielaid várás. Dát dagaha dan ahte sámegiella unnán ovdána digitála giellan. Bálvalusaid váilun sámegielaide dagaha ahte giella ii leat oidnosis digitála máilmmis ja nu ii maid sáhte geavahuvvot. Go jurddašit man deaŧalaš ja guovddáš digitála gulahallan lea gulahallangaskaoapmin de lea dát hui duođalaš gielladillái. Gávdnojit muhtun teknologalaš čovdosat davvisámegillii, muhto váilivuohta lea ain stuoris. Stuorra dárbu lea maiddái nannet teknologalaš čovdosiid julev- ja máttasámegillii, ja ovddidit teknologalaš čovdosiid mat eai vuos gávdno guđege sámegillii. Danne leat Sámedikkis stuorra vuordámušat Stuorradiggedieđáhussii 2020:s mas váldojuvvo ovdan fáddá digitaliseren sámi perspektiivvas.
        </p>
        <p>
            Sámedikkis leat vuordámušat maiddái ođđa giellaláhkii. Vaikko ođđa giellaláhka ii rievdat ge sámegielaid stáhtusa dahje gielaid rievttálaš dili, de lea lágas dattetge stuorra árvu. Doaba álgoálbmotgiella ii leat geavahuvvon ovdal lágain, ja danne lea hui buorre go mii ođđa giellalágas dál nannet ahte sámegielat leat álgoálbmotgielat. Sámediggi oaivvilda dattetge ahte ulbmilparagráfas berre čuožžut ahte almmolaš orgánain lea erenoamáš ovddasvástádus dárogiela ja sámegielaid geavaheames, ovddideames ja nannemis. Nugo evttohuvvo lágas de almmolaš orgánain lea ovddasvástádus sámegielaid suodjaleames ja ovdánahttimis, seamma dásis go almmolaš organat galget suodjalit ja ovdánahttit kveana, románi, románaid ja dárogiela láhttagiela. Sámediggi oaivvilda ahte prinsihppa das ahte dárogiella ja sámegielat leat ovttasárvosaš gielat, berre speadjalastojuvvot ulbmilparagráfas, ja ahte almmolaš orgánat galget geavahit, ovddidit ja nannet sámegielaid, seamma dásis dárogielain.
        </p>
        <p>
            Friijavuohta mearridit ekonomalaš resurssaid badjel lea vuolggasajis friijavuohta ieš sáhttit mearridit iežas eallima badjel. Dat lea leamaš vuolggasadjin ođđa bušeahttamállii mas čohkkejuvvojit eanaš Sámedikkis juolludusat ovtta postii stáhtabušeahtas. Dát lea leamaš deaŧalaš bargu Sámedikki beales juo dan rájes go konsultašuvdnašiehtadus vuolláičállojuvvui 2005:s danne go mii háliideimmet eanet ollislaš jurddašeami juolludusaid oktavuođas sámi ulbmiliidda oppalaččat ja Sámediggái. Sámediggi vuordá ahte ođđa bušeahttaortnet sihkkarasttášii dan ahte sámi ulbmilat vuoruhuvvojit, ja ahte Sámediggi oččošii doaibmamuni ieš vuoruhit ekonomalaš váikkuhangaskaomiid iešguđege doaibmabijuid gaskka. Sámedikki mielas dávistivččii dát dan mandáhtii mii Sámedikkis lea álbmotválljen orgánan. ON álgoálbmotvuoigatvuođaid julggaštusas daddjojuvvo ahte álgoálbmogiin lea iešmearridanvuoigatvuohta, ja ahte álgoálbmogat ieža galget stivret ekonomalaš vuođu iešmearridanrievtti ollašuhttimis. Mii leat dál bargamin ođđa ortnega hábmemiin ja Sámedikki beales deattuhit mii man deaŧalaš lea ahte maiddái sámi áŋgiruššamat muddejuvvojit bálká- ja haddegoargŋuma mielde. Sámediggái ferte addojuvvot lasáhus olles juolludussii mii vástida vurdojuvvon haddegoargŋuma, mii 2020 stáhtabušeahta goluin meroštallojuvvui leat golbma proseantta. Bušeahttajagi 2020 ektui boahtá ovdan čuovvovaš sáddenreivves stáhtabušehttii: “2/3 juolludusas meroštallojuvvo doarjjaruhtan ja ekonomalaš váikkuhangaskaoapmin. Dán oassái juolludusas lea evttohusas biddjojuvvon vuođđun 2019 dási nominealla bisuheapmi, mii mearkkaša almmá haddemuddema”. Dát mearkkaša geavahusas ahte reálanjiedjan lea golbma proseantta dán oasis juolludusas, mii lea birrasii 10,5 miljon ru. Dát lea stuorra submi mii čuohcá garrasit sámi ásahusaide. Sámediggi čađaha doaimmaheaddji politihkas váldoáššis váikkuhangaskaomiid hálddašeami bokte. Sámedikkis leat unnán bálvalusat alccesis, muhto bidjá váikkuhangaskaomiid ortnegiid bokte nu go ovdamearkka dihtii doarjaga bokte, gáibádusa bálvalusa oažžuide makkár bálvalusaid sii galget fállat dan ruhtadeami ovddas maid Sámediggi addá. Ovdamearkka dihtii máksá sámi museaid doaibma 41 miljon ru ja sámi teáhteriid doaibma 25 miljon ru. Dáidda ásahusaide duođas unnu ruhta 2020:s.
        </p>
        <p>
            Lea duođalaš ášši go sámi servodahkii eai addojuvvo dárbbašlaš eavttut váldit hálddašanovddasvástádusa min iežamet kulturárbbis. Sámi museat eai ožžon ekonomalaš nannema mii eaktuduvvui museaođastusas, ja danne leat dain stuorra ekonomalaš hástalusat. Nugo dilli lea odne de ollu sámi museat leat nu fuones stánddas ahte dat eai sáhte hálddašit sámi kulturárbbi dohkálaš vuogi mielde. Bååstede máhcahanprošeakta ásahuvvui dán rievdadeapmái. Sámediggi háliida ahte sámi museat galget sáhttit váldit vuostá dávviriid ja čájehit daid sámi álbmogii, muhto dat gáibida dáhtu guovddáš eiseválddiin addit museaide eavttuid dahkat dan. 1600 sámi dávvira leat sirdojuvvon sámi museaide – báhpira alde, muhto eai vuos gal leat máhcahuvvon.
        </p>
        <p>
            Dat lea gierdameahttun dilli maid eat sáhte dohkkehit ja maid mii fertet muddet. Sámediggi áigu dievasčoahkkima sávaldaga mielde, váldit álgaga ja oažžut sadjái bušeahttakommišuvnna man oktavuođas Stuorradiggi ja Sámediggi ovttas geahčadit makkár bušeahta Sámediggi ja sámi servodat galget oažžut boahtteáiggis. Ferte earret eará árvvoštallat ahte lea go otnáš bušeahttarámmaid dássi heivehuvvon doaimmaide ja geatnegasvuođaid mat Sámedikkis ja Stuorradikkis leat sámi servodaga ektui. Ferte árvvoštallat ahte leat go rámmat ásahusaide, mat gullet Sámedikki hálddašeapmái, dohkálaččat ja seamma dásis go norgalaš ásahusain. Sámedikkis lea mihttomearrin ahte sámi servodagas lea einnostahttivuohta ja čuovvu ovdáneami seamma dásis norgalaš servodagain.
        </p>
        <p>
            Okta surggiin masa dát guoská, leat sámi kulturmuittut. Sámedikkis lea nationála ovddasvástádus sámi kulturmuittuin miehtá riikka. Bargui dárbbašuvvojit stuorra resurssat sihke registreremii, gáhttejuvvon ja ráfáidahttojuvvon objeavttaid čuovvuleapmái, doarjaga hálddašeapmái ja eará beliide. Sámedikkis eai leat dál dárbbašlaš bušeahttarámmat dasa ahte sáhtášii čađahit dohkálaš kulturmuitohálddašeami. Resurssaid váilun sámi kulturmuittuid hálddašeames oppalaččat, ja sámi huksensuodjaleames erenoamážit, dahká ahte lea hui váttis oažžut dohkálaš hálddašeami. Prošeakta «automáhtalaččat ráfáidahttojuvvon sámi visttiid identifiseren ja registreren” loahpahuvvui viimmat 2019:s. Sámediggi lea ovcci jagi áigodagas registreren badjel 900 ráfáidahttojuvvon sámi vistti, Plassje ja Oppdal rájes máddin Vuotnabahtii davveoarjin. Prošeakta álggahuvvui dan vuođul go Riikarevišuvdna čujuhii ahte váilu badjelii geahčču sámi, automáhtalaččat ráfáidahttojuvvon visttiin. Prošeavtta loahpaheames lea Sámediggi dál ožžon dárbbašlaš geahčastaga visttiin main mis lea hálddašanovddasvástádus, ovddasvástádus man geažil earret eará válljejuvvon visttit galget divvojuvvot ja sihkkarastojuvvot bajásdoallamiin. Dálkkádat- ja birasdepartemeanta lea maŋimuš golmma jagis lasihan doarjjaruđaid ráfáidahttojuvvon priváhta visttiide, ja dieinna lágiin addán priváhta eaiggádiidda vejolašvuođa ohcat doarjaga dárbbašlaš divodeapmái. Dat go ráfáidahttojuvvon visttiid lohku lea lassánan, lassin go ođđa doaimmat sirdojuvvojit guovloođastusa olis, lea dagahan ahte Sámedikki huksensuodjalus dárbbaša eanet hálddašanresurssaid. Dattetge ii leat addojuvvon dárbbašlaš vejolašvuohta nannet ja hukset Sámedikki hálddašeami huksensuodjalusas. Boađus lea ahte Sámedikkis ii leat dál kapasitehta čuovvulit min geatnegasvuođaid ráfáidahttojuvvon sámi visttiid hálddašaneiseváldin.
        </p>
        <p>
            Mii leat maŋimuš jagis oaidnán ahte dálkkádatgižžu lea jorggihan. Nuorra ruoŧŧilaš Greta Thunberg lea mobiliseren čuohteduháhiid mielde máilmmi mánáid ja nuoraid dálkkádaga ovddas, ja son lea maiddái dorjon sámiid ja eará álgoálbmogiid dálkkádatoktavuođas. Sámediggi lea leamaš mielde dálkkádatnjunuščoahkkimiin ja lea čielgasit muittuhan máilmmi servodahkii ahte dálkkádatrievdamat gusket hui ollu maiddái sámiide ja álgoálbmogiidda. Árktisa dálkkádat rievdá johtilit, šaddá lieggaset, eanet njuoska dálkkit ja eanet molsašuddi biras, ja dutkan čájeha ahte liegganeapmi Árktisis leat guovtti golmma gearddi stuorát go gaskamearálaččat máilmmis. Dálkkádatnjunuščoahkkimis Madridas 2019:s eat lihkostuvvan dađi bahábut šaddat ovttaoaivilii das ahte olmmošvuoigatvuođat ja álgoálbmotvuoigatvuođat fertejit doahttaluvvot dalle go nationála luoitimiid unnideamit čađahuvvojit Pariisa-šiehtadusa mielde, muhto dat gáibideaddji ja guhkes šiehtadallamat sáhttet dattetge buvttihit eanet geatnegahtti dálkkádatpolitihka. Juohke riika ferte 2020:s ovddidit nationála doaibmabijuid maid bokte ráddjet luoitimiid. Danne lea deaŧalaš ahte máilmmi álgoálbmogat ain árjjalaččat servet šiehtadallamiidda ON dálkkádatkonvenšuvnna vuolde danne go mii dahkat erohusa. Mii leat ožžon sadjái báikegottiid- ja álgoálbmogiid geađgejuolggi, mii addá midjiide jiena dálkkádatkonvenšuvnna ollu bargorávnnjiide. Barggus fuolahuvvo ahte álgoálbmogiid máhttu váldojuvvo mielde dalle go mearrádusat dálkkádatdoaibmabijuid, dálkkádatheiveaheami ja ruhtadeami ektui dahkkojuvvojit.
        </p>
        <p>
            Áiggis ovddasguvlui fertet mii konkretiseret maid dálkkádatrievdamat dagahit sámi kultuvrii, boazodollui, guolástussii, meahcásteapmái, ealáhusbargguide ja servodateallimii. Mii oaidnit ahte lea dárbu oažžut sámi dutkan- ja máhttobirrasiid áŋgiruššat dálkkádatheivehemiin, oažžut sávrrit sámi servodaga, árbediehtu ja dálkkádatruhtadeapmi. Mii min beales dieđihat eiseválddiide ovdamearkka dihtii cealkámuša bokte ráđđehusa ođđa stuorradiggedieđáhussii davviguovlluid birra, ja gulahallama bokte Norgga dutkanráđiin. Gáibidat čavgaset dálkkádatgáibádusaid sihkkarastin dihtii ahte álbmogis davvin lea ceavzilis ovdáneapmi ekonomiija, birrasa ja sosiála beliid ektui.
        </p>
        <p type="title">
            Del 6 - Årsregnskap
        </p>
        <p type="title">
            Ledelseskommentarer
        </p>
        <p type="title">
            Formål
        </p>
        <p>
            Sametinget er organisert som et forvaltningsorgan med særskilte fullmakter til bruttoføring utenfor statsbudsjettet (nettobudsjetterte virksomheter). Unntak fra bruttobudsjetteringsprinsippet i bevilgningsreglementet er vedtatt av Stortinget og blir bekreftet hvert år ved vedtak av nettobevilgning under utgiftspost 50.
        </p>
        <p>
            Stortingsvedtaket innebærer at virksomheten:
        </p>
        <list>
            <p type="listitem">
                I tillegg til inntekter fra bevilgning på 50-post kan disponere eksterne inntekter fullt ut til virksomhetens formål.
            </p>
            <p type="listitem">
                Får overført resultatet av årets drift til påfølgende budsjettår. Virksomheten disponerer eventuelt positivt årsresultat og har ansvaret for å dekke eventuelt negativt årsresultat.
            </p>
        </list>
        <p>
            Sametinget fordeler bevilgningene etter egne prioriteringer, men i tråd med Stortingets budsjettvedtak.
        </p>
        <p type="title">
            Bekreftelse
        </p>
        <p>
            Årsregnskapet er avlagt i henhold til:
        </p>
        <list>
            <p type="listitem">
                Reglement for økonomistyring i staten og bestemmelser om økonomistyring i staten.
            </p>
            <p type="listitem">
                Rundskriv 115 Utarbeidelse og avleggelse av statlige virksomheters årsregnskap.
            </p>
            <p type="listitem">
                Rundskriv 114 Bruk av statlige regnskapsstandardene (SRS) i virksomhetsregnskapet.
            </p>
            <p type="listitem">
                Reglement for Sametingets økonomiforvaltning fastsatt av Kommunal- og moderniseringsdepartementet.
            </p>
            <p type="listitem">
                Tildelingsbrev for 2019 fra Kommunal- og moderniseringsdepartementet.
            </p>
        </list>
        <p>
            Jeg mener regnskapet gir et dekkende bilde av Sametingets disponible bevilgninger, regnskapsførte utgifter, inntekter, eiendeler og gjeld.
        </p>
        <p type="title">
            Vesentlige forhold ved årsregnskapet
        </p>
        <p>
            Sametingets regnskap er satt opp etter de statlige regnskapsstandardene og tilhørende veiledningsnotater som er utarbeidet av Finansdepartementet og Direktoratet for økonomistyring.
        </p>
        <p>
            Lønnskostnadene er økt med litt over 7 millioner kroner (6,3 %) i forhold til 2018, som i hovedsak skyldes ordinær lønnsøkning på ca. 2,3 % og større prosjekter som krever stillingsressurser. Dette gjelder prosjekter som oppfølging av Váibmogiella/Giellalokten, barnehageprosjektet Sámi mánát ođđa searvelanjain - SáMOS og prosjekt revidering av læreplaner.
        </p>
        <p>
            Andre driftskostnader er økt med litt over 11 millioner kroner (16,1 %) i forhold til 2018. Største del av økningen ligger på bruk av konsulenttjenester, reisekostnader og trykkeri/profileringsutgifter. Dette har også sammenheng med satsingen på nevnte prosjekter som revidering av læreplaner, Váibmogiella og SáMOS. I tillegg til dette ligger det økning av reisekostnader i plenum og administrasjonen. Økningen i bruk av konsulenttjenester skyldes også partshjelps- og Nussir-saken, samt bruk av konsulenttjenester i forbindelse med næringsmeldingen, kulturnæringsprosjektet, anskaffelse av ny nettside etc.
        </p>
        <p>
            På gjeldssiden er det økning i kortsiktig gjeld tilskudd som i hovedsak skyldes at Sametingets tildeling av tilskudd til samiske læremidler ble tildelt så seint som i desember 2019. Dette førte til at første del av tilskuddet ikke ble utbetalt før årsskiftet slik det har vært gjort tidligere år, som igjen gir en økt bankbeholdningen.
        </p>
        <p type="title">
            Revisjonsordning
        </p>
        <p>
            Riksrevisjonen er Sametingets revisor og bekrefter årsregnskapet for Sametinget. Årsregnskapet er ikke ferdig revidert pr. d.d., men revisjonsberetningen antas å foreligge i løpet 2. kvartal 2020.
        </p>
        <p>
            Revisjonsberetningen er offentlig så snart den avgis fra Riksrevisjonen og skal offentliggjøres når den mottas.
        </p>
        <p>
            Kárášjohka, 31. januar 2020
        </p>
        <p>
            Aili Keskitalo Rune Fjellheim
        </p>
        <p>
            Sametingets president Direktør
        </p>
        <p type="title">
            Prinsippnote årsregnskapet
        </p>
        <p>
            Sametinget er et forvaltningsorgan med særskilte fullmakter til bruttoføring utenfor statsbudsjettet (nettobudsjetterte virksomheter). Sametingets årsregnskap er utarbeidet og avlagt etter nærmere retningslinjer i bestemmelser om økonomistyring i staten (“bestemmelsene”). Årsregnskapet er i henhold til krav i bestemmelsene punkt 3.4.1, nærmere bestemmelser i Finansdepartementets rundskriv R-115 av november 2016 og eventuelle tilleggskrav fastsatt av overordnet departement.
        </p>
        <p>
            I samråd med Kommunal- og moderniseringsdepartementet (KMD) har Sametinget vedtatt å føre sitt årsregnskap i tråd med de statlige regnskapsstandardene (SRS). jf. Bestemmelsene punkt 3.4.2 og punkt 3.1.5 i «Reglement for Sametingets økonomiforvaltning 26.09.2017».
        </p>
        <p>
            Sammenligningstall for foregående regnskapsperiode vises i tilknytning til hver regnskapslinje og i noter.
        </p>
        <p type="title">
            Transaksjonsbaserte inntekter
        </p>
        <p>
            Inntekt resultatføres når den er opptjent. Transaksjoner resultatføres til verdien av vederlaget på transaksjonstidspunktet. Salg av tjenester inntektsføres i takt med utførelsen.
        </p>
        <p type="title">
            Inntekter fra bevilgning og inntekter fra tilskudd og overføringer
        </p>
        <p>
            Inntekt fra bevilgninger og inntekt fra tilskudd og overføringer resultatføres i den perioden da aktivitetene som inntektene er forutsatt å finansiere er utført, det vil si i den perioden kostnaden påløper (motsatt sammenstilling). Prinsippet om motsatt sammenstilling er benyttet ved årets slutt.
        </p>
        <p>
            Den andelen av inntekt fra bevilgninger og tilsvarende som benyttes til anskaffelse av immaterielle eiendeler og varige driftsmidler som balanseføres, inntektsføres ikke på anskaffelsestidspunktet, men avsettes i balansen på regnskapslinjen statens finansering av immaterielle eiendeler og varige driftsmidler.
        </p>
        <p>
            I takt med kostnadsføringen av avskrivninger av immaterielle eiendeler og varige driftsmidler inntektsføres et tilsvarende beløp fra avsetningen statens finansiering av immaterielle eiendeler og varige driftsmidler. Periodens inntektsføring fra avsetningen resultatføres som inntekt fra bevilgninger. Dette medfører at kostnadsførte avskrivninger inngår i virksomhetens driftskostnader uten å få resultateffekt.
        </p>
        <p type="title">
            Kostnader
        </p>
        <p>
            Utgifter som gjelder transaksjonsbaserte inntekter kostnadsføres i samme periode som tilhørende inntekt.
        </p>
        <p>
            Utgifter som finansieres med inntekt fra bevilgning og inntekt fra tilskudd og overføringer, kostnadsføres i takt med at aktivitetene utføres.
        </p>
        <p type="title">
            Pensjon og gruppelivsforsikring
        </p>
        <p>
            SRS 25 Ytelser til ansatte legger til grunn en forenklet regnskapsmessig tilnærming til pensjoner. Det er følgelig ikke gjort beregning eller avsetning for eventuell over-/underdekning i pensjonsordningen som tilsvarer NRS 6.
        </p>
        <p>
            Sametinget betaler pensjonspremie og arbeidsgiverandel til Statens pensjonskasse (SPK) for ansatte, politiske rådgivere og heltidspolitikere, utgiften dekkes av Sametingets bevilgning.
        </p>
        <p>
            Sametinget ligger under virksomheter som ikke-betaler gruppelivsforsikring til SPK. I henholdt til SRS skal sametinget vise gruppelivskostnader i virksomhetsregnskapet både som kostnad og kalkulatorisk inntekt.
        </p>
        <p type="title">
            Klassifisering og vurdering av anleggsmidler
        </p>
        <p>
            Anleggsmidler er varige og betydelige eiendeler som disponeres av virksomheten. Med varig menes utnyttbar levetid på 3 år eller mer. Med betydelig menes enkeltstående anskaffelser (kjøp) med anskaffelseskost på kr 30.000 eller mer. Anleggsmidler er balanseført til anskaffelseskost fratrukket avskrivninger.
        </p>
        <p>
            Kontorinventar og datamaskiner (PCer, servere m.m.) med utnyttbar levetid på 3 år eller mer er balanseført som egne grupper.
        </p>
        <p>
            Anleggsmidler nedskrives til virkelig verdi ved en eventuell bruksendring, dersom virkelig verdi er lavere enn balanseført verdi.
        </p>
        <p type="title">
            Investeringer i aksjer og andeler
        </p>
        <p>
            Ved overgang til SRS 01.01.2016 ble aksjeposter verdsatt og bokført til Sametingets andel av bokført egenkapital i selskapene. Investeringer i aksjer og andeler nedskrives til virkelig verdi dersom verdinedgangen ikke forventes å være forbigående.
        </p>
        <p>
            Nyanskaffelser av aksjer og andeler balanseføres til anskaffelseskost.
        </p>
        <p type="title">
            Klassifisering og vurdering av omløpsmidler og kortsiktig gjeld
        </p>
        <p>
            Omløpsmidler og kortsiktig gjeld omfatter poster som forfaller til betaling innen ett år etter anskaffelsestidspunktet. Øvrige poster er klassifisert som anleggsmidler/langsiktig gjeld.
        </p>
        <p>
            Omløpsmidler vurderes til det laveste av anskaffelseskost og virkelig verdi. Kortsiktig gjeld balanseføres til nominelt beløp på opptakstidspunktet.
        </p>
        <p type="title">
            Fordringer
        </p>
        <p>
            Kundefordringer og andre fordringer er oppført i balansen til pålydende etter fradrag for avsetning til forventet tap. Avsetning til tap gjøres på grunnlag av individuelle vurderinger av de enkelte fordringene.
        </p>
        <p type="title">
            Tilskudd
        </p>
        <p>
            Innvilgede tilskudd bokføres det året det blir innvilget som en utgift med en debetpostering på utgiftskonto og en kreditpostering på leverandørgjeld. Ved utbetaling av tilskuddet blir leverandørgjeldskontoen debitert og bankkontoen kreditert.
        </p>
        <p type="title">
            Statens kapital
        </p>
        <p>
            Statens kapital består av virksomhetskapital, avregninger og statens finansiering av immaterielle eiendeler og varige driftsmidler i henhold til SRS 1 Oppstillingsplaner for resultatregnskap og balanse. Avsnittet viser statens samlede finansiering av virksomheten.
        </p>
        <p type="title">
            Avregninger
        </p>
        <p>
            For nettobudsjetterte virksomheter er nettobeløpet av alle balanseposter, med unntak av immaterielle eiendeler og varige driftsmidler, finansiert av avregnet bevilgningsfinansiert virksomhet, virksomhetskapital eller ikke inntektsført bevilgning, tilskudd og overføringer.
        </p>
        <p type="title">
            Statens finansiering av immaterielle eiendeler og varige driftsmidler
        </p>
        <p>
            Balanseført verdi av immaterielle eiendeler og varige driftsmidler har motpost i regnskapslinjen statens finansiering av immaterielle eiendeler og varige driftsmidler.
        </p>
        <p type="title">
            Kontantstrømoppstilling
        </p>
        <p>
            Kontantstrømoppstillingen er utarbeidet etter den direkte modellen tilpasset statlige virksomheter.
        </p>
        <p type="title">
            Statlige rammebetingelser
        </p>
        <p type="title">
            Selvassurandørprinsippet
        </p>
        <p>
            Staten opererer som selvassurandør. Det er følgelig ikke inkludert poster i balanse eller resultatregnskap som søker å reflektere alternative netto forsikringskostnader eller forpliktelser.
        </p>
        <p type="title">
            Statens konsernkontoordning
        </p>
        <p>
            Statlige virksomheter omfattes av statens konsernkontoordning. Konsernkontoordningen innebærer at alle innbetalinger og utbetalinger daglig gjøres opp mot virksomhetens oppgjørskontoer i Norges Bank.
        </p>
        <p>
            Nettobudsjetterte virksomheter tilføres likvider løpende gjennom året i henhold til utbetalingsplan fra overordnet departement. Virksomheten disponerer en egen oppgjørskonto i konsernkontoordningen i Norges Bank. Denne renteberegnes ikke. Nettobudsjetterte virksomheter beholder likviditeten ved årets slutt.
        </p>
        <p type="title">
            Bevilgningsrapportering
        </p>
        <p>
            Nettobudsjetterte virksomheter får bevilgninger stilt til disposisjon på en annen måte enn bruttobudsjetterte virksomheter og har følgelig også en annen rapportering til statsregnskapet.
        </p>
        <p>
            Nettobudsjetterte virksomheter har en forenklet rapportering til statsregnskapet, og oppstillingen av bevilgningsrapporteringen reflekterer dette. Virksomhetens betalingsformidling skal skje gjennom statens konsernkontoordning og oppgjørskonto i Norges Bank.
        </p>
        <p>
            Oppstillingen omfatter en øvre del som viser hva virksomheten har fått stilt til disposisjon i tildelingsbrev for hver statskonto (kapittel/post). Midtre del av oppstillingen viser hva som er rapportert i likvidrapporten til statsregnskapet. Likvidrapporten viser virksomhetens saldo og likvidbevegelser på oppgjørskonto i Norges Bank. I nedre del av oppstillingen fremkommer alle finansielle eiendeler og forpliktelser virksomheten står oppført med i statens kapitalregnskap.»
        </p>
        <p type="title">
            Resultatregnskapet
        </p>
        <p type="title">
            Balanse
        </p>
        <p type="title">
            Noter til årsregnskapet
        </p>
        <p>
            <em type="italic">
                Note 1 Driftsinntekter
            </em>
        </p>
        <p>
            <em type="italic">
                Note 2 Lønnskostnader
            </em>
        </p>
        <p>
            <em type="italic">
                Note 3 Immaterielle eiendeler
            </em>
        </p>
        <p>
            <em type="italic">
                Note 4 Varige driftsmidler
            </em>
        </p>
        <p>
            <em type="italic">
                Note 5 Andre driftskostnader
            </em>
        </p>
        <p>
            <em type="italic">
                Note 6 Finansinntekter og -kostnader
            </em>
        </p>
        <p>
            <em type="italic">
                Note 7 Avregning bevilgningsfinansiert virksomhet
            </em>
        </p>
        <p>
            <em type="italic">
                Note 8 Tilskuddsforvaltning og andre overføringer fra staten
            </em>
        </p>
        <p>
            Ikke utbetalte tildelte tilskudd gjelder flere grupper tilskuddsmottakere (fylkeskommuner, kommuner, husholdninger osv.), men av ulike årsaker kan ikke dette grupperes på den enkelte gruppe.
        </p>
        <p>
            <em type="italic">
                Note 9 Investering i aksjer og andeler
            </em>
        </p>
        <p>
            <em type="italic">
                Note 10 Kundefordringer
            </em>
        </p>
        <p>
            Sametinget hadde en fordring på kr 2 000 000 fra Kommunal- moderniseringsdepartementet i 2018 som er innbetalt i 2019, derfor reduksjon i kundefordring.
        </p>
        <p>
            <em type="italic">
                Note 11 Andre fordringer
            </em>
        </p>
        <p>
            <em type="italic">
                Note 12 Bankinnskudd, kontakter og lignende
            </em>
        </p>
        <p>
            <em type="italic">
                Note 13 Ikke inntektsført bevilgning, tilskudd og overføringer
            </em>
        </p>
        <p>
            <em type="italic">
                Note 14 Avsetning vedlikehold bygg
            </em>
        </p>
        <p>
            <em type="italic">
                Note 15 Annen kortsiktig gjeld
            </em>
        </p>
        <p>
            <em type="italic">
                Note 16 Opptjente, ikke fakturerte inntekter/Mottatt forskuddsbetaling
            </em>
        </p>
        <p type="title">
            Kontantstrømoppstilling etter den direkte metoden
        </p>
        <p type="title">
            Bevilgningsrapportering
        </p>
        <p>
            Bevilgningsrapporteringen viser regnskapstall som Sametinget har rapportert til statsregnskapet. Det stilles opp etter de kapitler og poster i bevilgningsregnskapet som Sametinget har fullmakt til å disponere. Oppstillingen viser alle finansielle eiendeler og forpliktelser Sametinget står oppført med i statens kapitalregnskap. Kolonnen samlet tildeling viser hva Sametinget har fått stilt til disposisjon i tildelingsbrev for hver kombinasjon av kapittel/post.
        </p>
        <p>
            Oppstilling av bevilgningsrapportering omfatter en øvre del som viser hva som rapportert i likvidrapporten til statsregnskapet. Likvidrapporten viser virksomhetens saldo og likvidbevegelser på oppgjørskonto i Norges Bank.
        </p>
        <p>
            Beholdninger rapportert til kapitalregnskapet i oppstillingens nedre del, viser alle finansielle eiendeler og forpliktelser som virksomheten er oppført med i statens kapitalregnskap.
        </p>
        <p type="title">
            Oppstilling av bevilgningsrapportering
        </p>
        <p>
            Sametinget har i 2019 fått bevilget kr 510 069 000 fra Kommunal- moderniseringsdepartementet i 2019 på kapittel 560 post 50. Av denne bevilgningen utgjorde kr 2 000 000 til innlemmelse av Røros Kommune i forvaltningsområdet samisk språk som gjaldt 2018, se note 10.
        </p>
    </body>
</document>
