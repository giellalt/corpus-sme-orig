Sámegiella nubbingiellan, sámegiella 2: bagadeaddji nationála gelbbolašvuođa
olahusa dovdomearkkat loahppaárvvoštallamii – dássi 6

Gelbbolašvuođa olahusa dovdomearkkat válddahit gelbbolašvuođa kvalitehta fágas. Dovdomearkkat leat
hábmejuvvon fága váldoosiid rastá ja oahppoplána gelbbolašvuođamihttomeriid vuođul. Dan dihte ferte
dovdomearkkaid geavahit ovttas oahppoplánain.

Gelbbolašvuođa olahusa dovdomearkkat leat jurddašuvvon veahkkin go galgá árvvoštallat oahppi ollislaš
gelbbolašvuođa fágas. Loahppaárvosátni galgá albmanahttit dan gelbbolašvuođa mii oahppis lea fágas go
oahpahus loahpahuvvo. Dovdomearkkat leat hábmejuvvon dainna lágiin ahte galgá sáhttit heivehit ja
konkretiseret. Sáhtát lohkat eambbo árvvoštallama birra Oahpahusdirektoráhta siidduin:
www.udir.no/Vurdering/Standpunktvurdering-i-fag/

Dovdomearkkat leat juhkkojuvvon guovtti oassái: sámegiella nubbingiellan njálmmálaš ja sámegiella
nubbingiellan čálalaš. Váldooassi giella, kultuvra ja girjjálašvuohta lea mielde goappaš osiin.

Dovdomearkkat leat hábmejuvvon golmma dásis. Tabealla ferte lohkat horisontálalaččat oaidnin dihte
progrešuvnna daid iešguđet dásiid gaskka ja vertikálalaččat oaidnin dihte oahppi ollislaš gelbbolašvuođa.

SÁMEGIELLA NUBBINGIELLAN - DÁSSI 6 - NJÁLMMÁLAŠ

Árvosátni 2

Oahppi...

- geavaha sátneriggodaga mii
muhtin muddui gokčá dárbbuid
albmanahttit vásáhusaid,
dovdduid, muosáhusaid, máhtu ja
iežas oaiviliid

- ovttasdoaibmá muhtin muddui
vai ipmirda ja áddehallá
ságastallamiin ja ovdanbuktimiin

- guldala ja bájuha sisdoalu
konkrehtalaččat, buktá
ovdamearkkaid álkis vugiin muhtin
beliide teavsttain ja albmanahttá
oaiviliiddis álkis vugiin

- ovdanbuktá muhtin fágaáššiid
ipmirdahtti vugiin ja máhttá
geavahit muhtin
ovdanbuktinreaidduid

Árvosánit 3 ja 4

Oahppi...

- geavaha sátneriggodaga mii buori
muddui gokčá dárbbuid albmanahttit
vásáhusaid, dovdduid, muosáhusaid,
máhtu ja iežas oaiviliid

- ovttasdoaibmá oalle bures vai
ipmirda ja áddehallá ságastallamiin
ja ovdanbuktimiin

- guldala ja ipmirda muhtin osiid
guhkit teavsttaid sisdoalus ja
albmanahttá oaiviliiddis muhtin
beliin teavsttain

- ovdanbuktá fágalaš fáttáid oalle
buriin vugiin ja máhttá geavahit
digitála reaidduid ja mediaid muhtin
muddui heivehuvvon ulbmilii

Árvosánit 5 ja 6

Oahppi...

- geavaha sátneriggodaga
albmanahttit vásáhusaid,
dovdduid, muosáhusaid, máhtu ja
iežas oaiviliid

- ovttasdoaibmá bures vai ipmirda
ja áddehallá ságastallamiin ja
ovdanbuktimiin

- guldala ja ipmirda váldosisdoalu
guhkit teavsttain ja reflektere
iešguđet beliid teavsttain

- ovdanbuktá iešguđetlágan fágalaš
fáttáid ulbmillaččat ja geavaha
digitála reaidduid ja mediaid
ulbmillaččat

SÁMEGIELLA NUBBINGIELLA - DÁSSI 6 - ČÁLALAŠ

Árvosátni 2

Oahppi...

- lohká ja bájuha juoidá
váldosisdoalus dahje eaŋkilosiid
teavsttas

- lohká ja reflektere muhtin beliid
válljejuvvon šáŋrain

- čállá teavsttaid álkis
sátneriggodagain ja
cealkkahuksemiin ja hálddaša
muhtin muddui
vuođđogrammatihka

- čállá iešguđetlágan teakstašlájaid
álkis váikkuhangaskaomiiguin ja
heiveha teavsttaid muhtin muddui
teavstta ulbmiliidda

- geavaha álkis gálduid iežas
teavsttaid čálidettiin ja almmuha
gálduid

Árvosánit 3 ja 4

Oahppi...

- lohká ja referere teavstta
váldosisdoalu

- lohká ja reflektere sisdoalu ja hámi
muhtin šáŋrain

- čállá teavsttaid heivvolaš
sátneriggodagain ja álkis
sátnehuksemiin ja hálddaša buori
muddui vuođđogrammatihka

- čállá iešguđetlágan teakstašlájaid
muhtin váikkuhangaskaomiiguin ja
heiveha teavsttaid teavstta
ulbmiliidda

- geavaha buori muddui
áššáiguoskevaš gálduid čálidettiin
iežas teavsttaid ja almmuha gálduid

Árvosánit 5 ja 6

Oahppi...

- lohká, referere ja čoahkkáigeassá
teavstta váldosisdoalu

- lohká ja reflektere sisdoalu ja
hámi iešguđetlágan šáŋrain

- čállá teavsttaid mas molssoda
sátneválljema ja cealkkahuksema,
ja hálddaša vuođđogrammatihka

- čállá iešguđetlágan teakstašlájaid
máŋggalágan
váikkuhangaskaomiiguin
heivehuvvon teavsttaid ulbmilii

- geavaha áššáiguoskevaš gálduid
barggadettiin iežas teavsttaiguin
diđolaččat ja almmuha gálduid
dainna lágiin ahte lohkki sáhttá
maŋŋil gávdnat daid
