Sámegiella vuosttašgiellan: bagadeaddji nationála gelbbolašvuođa olahusa
dovdomearkkat loahppaárvvoštallamii 10. jahkeceahki maŋŋel

Gelbbolašvuođa olahusa dovdomearkkat válddahit gelbbolašvuođa kvalitehta fágas. Dovdomearkkat leat
hábmejuvvon fága váldoosiid rastá ja oahppoplána gelbbolašvuođamihttomeriid vuođul. Dan dihte ferte
dovdomearkkaid geavahit ovttas oahppoplánain.

Gelbbolašvuođa olahusa dovdomearkkat leat jurddašuvvon veahkkin go galgá árvvoštallat oahppi ollislaš
gelbbolašvuođa fágas. Loahppaárvosátni galgá albmanahttit dan gelbbolašvuođa mii oahppis lea fágas go
oahpahus loahpahuvvo. Dovdomearkkat leat hábmejuvvon dainna lágiin ahte galgá sáhttit heivehit ja
konkretiseret. Sáhtát lohkat eambbo árvvoštallama birra Oahpahusdirektoráhta siidduin:
www.udir.no/Vurdering/Standpunktvurdering-i-fag/

Dovdomearkkat leat juhkkojuvvon guovtti oassái: sámegiella vuosttašgiellan njálmmálaš ja sámegiella
vuosttašgiellan čálalaš. Váldooassi giella, kultuvra ja girjjálašvuohta lea mielde goappaš osiin.

Dovdomearkkat leat hábmejuvvon golmma dásis. Tabealla ferte lohkat horisontálalaččat oaidnin dihte
progrešuvnna daid iešguđet dásiid gaskka ja vertikálalaččat oaidnin dihte oahppi ollislaš gelbbolašvuođa.

SÁMEGIELLA VUOSTTAŠGIELLAN - NJÁLMMÁLAŠ

Árvosátni 2

Oahppi...

- bájuha muhtin muddui máhtu,
muitala ja albmanahttá iežas
oaiviliid teavsttaid ja muhtin
fágalaš fáttaid birra iešguđet
njálmmálaš gulahallamiin

- bájuha teavsttaid váldosisdoalu,
muitala hámi ja čilge oahpes
váikkuhangaskaomiid mo dat
váikkuhit lohkkái

- guldala ja oassálastá muhtin
 muddui ságastallamiin ja
 digaštallamiin ja albmanahttá iežas
oaiviliid

- addá máhcaheami earáide ja
vuođušta muhtin muddui iežas
oaiviliid iežas ja earáid bargguid
birra muhtin fágalaš eavttuid
vuođul

- ovdanbuktá muhtun fágaáššiid
 maid lea muhtin muddui heivehan
vuostáiváldiide ja máhttá geavahit
muhtin digitála reaidduid
ovdanbuktimis

- gávdná dieđuid muhtin gálduin ja
bájuha daid

- geavaha áddehahtti giela ja
muhtin dábálaš grammáhtalaš
doahpagiid ja doahpagiid
teakstamáhtus
gulahallandilálašvuođain maidda
lea ráhkkanan

Árvosátni 3 ja 4

Oahppi...

- čájeha máhtu, čilge ja reflektere
teavsttaid ja fágalaš fáttáid birra
iešguđet njálmmálaš gulahallamiin

- bájuha sisdoalu ja buohtastahttá ja
reflektere muhtin beliid teavsttain,
selveha muhtin
váikkuhangaskaomiid ja vuođušta
oaiviliiddis dan birra mo dat
váikkuhit lohkkái

- guldala ja oassálastá ságastallamiin
  ja digaštallamiin ja vuođušta
  oaiviliiddis ja ovdandivvu muhtin
  áššáigullevaš dieđuid

- addá vuođuštuvvon máhcaheami
earáide ja árvvoštallá beliid iežas ja
earáid bargguin fágalaš eavttuid
vuođul

- ovdanbuktá máŋggabealálaš
  fágaáššiid maid lea heivehan
vuostáiváldiide ja sisdollui ja máhttá
geavahit iešguđet lágan digitála
reaidduid ja mediaid

- gávdná ja geavaha relevánta
dieđuid iešguđet gálduin, ja
vuođušta gáldoválljema

- geavaha girjás giela ja muhtin
dábálaš doahpagiid grammatihkas ja
teakstamáhtus iešguđet
gulahallandilálašvuođain

Árvosátni 5 ja 6

Oahppi...

- geavaha áššáigullevaš máhtu,
čiekŋuda, reflektere ja bargá
iešheanalaččat teavsttaiguin ja fágalaš
fáttáiguin máŋggabealálaš
gulahallamiin

- bájuha sisdoalu, guorahallá, dulko ja
buohtastahttá
teavsttaid iešguđetge perspektiivvas ja
selveha váikkuhangaskaomiid
geavaheami ja guorahallá mo dat
váikkuhit lohkkái

- guldala kritihkalaččat ja oassálastá
 ságastallamiin ja digaštallamiin,
 vuođušta oaiviliiddis áššáigullevaš
 dieđuiguin ja ákkastallá áššálaččat

- addá konstruktiivvalaš máhcaheami
earáide ja árvvoštallá iežas ja earáid
bargguid fágalaš eavttuid ja teaksta- ja
giellamáhtu vuođul

- ovdanbuktá relevánta ja
 máŋggabealálaš fágaáššiid
struktuvrralaččat ja iešheanalaččat,
heivehuvvon sisdollui, dillái,
vuostáiváldiide ja mediaide, ja máhttá
geavahit digitála reaidduid ja mediaid
mat heivejit fágaáššiid ovdandivvumii

- gávdná, guorahallá ja geavaha
relevánta dieđuid ulbmillaččat ja
kritihkalaččat ja vuođušta
gáldoválljema

- geavaha dárkilis giela ja hálddaša
doahpagiid grammatihkas ja
teakstamáhtus iešguđet
gulahallandilálašvuođain

SÁMEGIELLA VUOSTTAŠGIELLAN - ČÁLALAŠ

Árvosátni 2

Oahppi...

- hábme teavsttaid mat muhtin
muddui leat heivehuvvon ulbmilii
ja rievdada iežas teavsttaid
máhcahemiid ja eavttuid vuođul

- lohká ja bájuha teavsttaid
váldosisdoalu ja muitala váldofáttá
muhtin šáŋŋeriid teavsttain, čujuha
muhtin vejolaš dulkomiidda

- čállá iešguđetlágan teavsttaid
main lea muhtin muddui struktuvra
ja leat muhtin muddui
heivehuvvon ulbmilii, vuostáiváldái
ja mediai ja albmanahttá iežas
oaiviliid, dovdá ja geavaha muhtin
váikkuhangaskaomiid

- gávdná ja sitere gálduid ja čujuha
muhtin muddui gálduide maid
geavaha ja ráhkada eaŋkilis
gáldolisttu

- albmanahttá čálalaččat
ovttageardánis cealkkahuksehusain
ja teakstačatnamiin ja hálddaša
muhtin muddui ortografiija ja
čállinnjuolggadusaid

Árvosátni 3 ja 4

Oahppi...

- pláne ja hábme teavsttaid mat leat
heivehuvvon ulbmilii , hukse sisdoalu
ja rievdada iežas teavsttaid
máhcahemiid ja eavttuid vuođul

- lohká iešguđetgelágan šáŋŋeriid ja
bájuha sisdoalu, čilge ja guorahallá
teavsttaid fáttáid, gaskkusta muhtin
vejolaš dulkomiid

- čállá iešguđetlágan teavsttaid main
lea buori muddui struktuvra ja leat
heivehuvvon ulbmilii, vuostáiváldái
ja mediai, ovdanbuktá muhtin ákkaid
ja čilge iežas oaiviliid
iešguđetgelágan teavsttain ja fáttáin,
dovdá ja geavaha dábáleamos
váikkuhangaskaomiid

- referere ja sitere gálduid ja máhttá
muhtin muddui siskkildit dieđuid
iežas teavsttain, maid sáhttá
dárkkistit ja ráhkada gáldolisttu

- albmanahttá čálalaččat heivvolaš
cealkkahuksehusain,
teakstačatnamiin ja dárkilis
sátneriggodagain ja hálddaša
deháleamos ortografiija ja
hápmeoahpa

Árvosátni 5 ja 6

Oahppi...

- pláne ja hábme teavsttaid mat leat
heivehuvvon ulbmilii, ovdánahttá
sisdoalu, árvvoštallá ja rievdadallá
iežas teavsttaid giella- ja teakstamáhtu
ja máhcahemiid ja eavttuid vuođul

- lohká, iešguđetgelágan šáŋŋeriid,
bájuha sisdoalu, gávdná ja geavaha
áššáigullevaš dieđuid teavsttain,
čielggada ja guorahallá iešheanalaččat
teavsttaid fáttáid ja gaskkusta vejolaš
dulkomiid

- čállá iešguđetlágan teavsttaid main lea
buorre struktuvra ja mat leat čielgasit
heivehuvvon ulbmilii, vuostáiváldái ja
mediai, vuođušta oaiviliid ulbmilaččat
ja kritihkalaččat ja geavaha heivvolaš
váikkuhangaskaomiid

- geavaha relevánta gálduid
ulbmillaččat ja kritihkalaččat, ja earuha
siskkildeami, refererema ja siterema
čállosis, nu ahte lea vejolaš dárkkistit
gálduid ja ráhkada ollislaš gáldolisttu

- albmanahttá čálalaččat deaivilis ja
dárkilis sátneriggodagain ja hálddaša
máŋggabealat cealkkahuksehusa ja
iešguđetlágan teakstačatnanhámiid ja
hálddaša ortografiija, giellaoahpa ja
čállinnjuolggadusaid
