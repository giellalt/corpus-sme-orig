http://johanailo.blogspot.com/
5.7.2010
Norge

Nuoraid skandála

(Davvi nuorra-ášši)$(Davvi Nuorra-ášši) lea gártan ovdamearkan dasá$dasa ahte moht$mot II galgga meannudit váivves áššiid. Ii oktage oro diehtime gean lea ovddasvástadus$ovddasvástádus go nuoraidorganisašuvdná$nuoraidorganisašuvdna masii$massii coavcci, iige oktage oro berošteames$berošteamen duohtavuođa buktit beaivečuvgii. Dan sadjái bealalaččat$bealálaččat leat diktan$diktán márkánságaid$márkanságaid leavvat, ja dainna lágiin ráŋggaštan$ráŋggáštan dárbbašmeahttumiid.

Dán mánu 25. beaivvi dollojuvvo Davvi Nuora, árvideames, maŋemus čoahkkin. Davvi Nuorra lea leamaš Norggabeal áidna politihkkalaš sorjjasmeahttun nuoraidorganisašuvdna, gos máŋga dálá sámi njunnožat leat organisašuvnnalaš oahpu gazzan.

Muhto dál manna loahpa guvlui, dan sivás go nuorra áŋgirvuohta lea leamaš stuorát go čehppodat ja dárkilvuohta. Davvi Nuorra ii leat nagodan duođaštit masá lea geavahan juolloduvvon ruđa, ja Sámediggi lea gáibidan stuora oasi ruovttoluotta máksojuvvot.

Olles ášši lea dievas skándala. Vuosttažettin lea dieđusge váidalahtti go organisašuvdna ii nagot duođaštit masa lea golahan ruđa. Máŋga sámi organisašuvnna leat maŋemus áiggiid beaggan mediain heajos ekonomalaš stivrejumi geažil (omd Goahtegearret), ja dan dihte ii leat imaš go Sámediggi dál spižainis vállje ráŋggaštit dákkaraš summális ruhtageavaheami. Dán bokte sáddejit dieđu sámi organisašuvnnaide, ahte almmolaš ruhta galga geavahuvvot dasa masa lea juolloduvvon.

Dađi duođaleabbo lea goitge go ášši lea gártan stuorá noađđin, sihke sivalaččaide ja sivahemiide, go bealalaččat leat ipmirmeahttun čuorbbit leamaš mediaid ektui. Sii leat čuoččuhusaideaset bokte dagahan eambbo moivvi go maid leat nagodan čilget. Ii oktage dieđe gean lea ovddasvástadus, iige oktage oro berošteame dárkkistit ahte mii duođas lea dáhpahuvvan. Mediain lea árvvoštallojuvvon ahte lea ovddeš jođiheaddji Per Ivar Henriksen sivvá. Ieš Henriksen ges siváhalla namakeahtes prošeavtta mii ii leat ovdanbuktan duođaštusaid. Dálá stivrá ges lea áitan politiijaide váidit ášši, muhto eai leat dattege arvan nu bargat.

Boađus lea ahte dálá nuorat daidet bálton organisašuvdnabargguin ja ahte sivákeahtes olbmot leat šaddan gillat go ii oktage sealgat ášši albmaládje čielggadit. Dan sadjái leat diktan márkánságaid leavvat, mii dieđusge ráŋggašta iežas dáhpedorpmihis vugiin.

Jus mus jearašeddje ráđi, ledjen nuoraid neavvut čuvvovaččat: jerret Sámedikkis veahki ášši albmaládje guorahallat, vai beaivečuvgii boahta gean sivvá duođas lei go ná funet manái. Easkka dalle sáhttit geargat eret dáinna váivves áššiin.

no-decode