#http://yle.fi/sapmi/oddasat/2012/09/eanodagas_dahtosedje_doarjut_studeanttaid_skuvlamatkkiid_3436692.html
#11.12.12

Eanodagas dáhtošedje doarjut studeanttaid skuvlamátkkiid
almmustahttojuvvon 6.9. diibmu 14:33, beaividuvvon$(der,vowlat,i-á|beaiváduvvon) 6.9. diibmu 16:15

Eanodaga gielddas dáhtošedje doarjut studeanttaid skuvlamátkkiid. Čuvgehuslávdegoddi lea evttohan gielddaráđđehussii, ahte dat várrešii mátkkiid várás 15 000 euro jagi 2013 bušeahtas.
Mannan giđa nuoraid- ja astoáiggibagadalli$(cmp,gen-nom|astoáigebagadalli) Milla-Maria Isohanni guorahalai, makkár doarjjadárbbut eanodahkalaš$(der,dahka-dat|eanodatlaš) nuorain leat. Čielggadeami mielde nuorat dárbbašit ruđalaš doarjaga mátkkiide ruovttugielddas studerenbáikái.
Čuvgehuslávdegoddi lea evttohan, ahte gielda mávssašii eanodahkalaš$(der,dahka-dat|eanodatlaš) studeanttaide oktii čakča- ja giđđalohkanbajis mátkedoarjaga. Mátkedoarjja guoskkašii daid studeanttaid, geain Eanodat lea merkejuvvon ruovttubáikin.
Eanodagas leat guorahallan, ahte gielddas leat 43 nuppi dási studeantta. Eatnašat studerejit Roavvenjárgga dahje Giema-Durdnos$(prop,vowlat,0-a|Giema-Durdnosa) guovllus. Muhtimat leat vuolgán oahpuid maŋis Oului dahje Nuorta-Supmii.
