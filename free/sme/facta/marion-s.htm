<!doctype html public "-//w3c//dtd html 4.0 Final//en">

<html><head>

<meta http-equiv="content-type" content="text/html; charset=utf-8">

<meta name="keywords" content="">

<meta name="description" content="">

<meta name="author" content="">

<title>Haksui ávvuáigi, veaidalas ja giddagas</title>

<link rel="stylesheet" type="text/css" href="ssh1.css" />

</head>

<body>

<p align=right><a href="marion-n.htm"><img src="norflagg.jpg"> På norsk</a></p>

<p align=center>Artihkal girjjis <a href="ssh3-s.htm">Sámi skuvlahistorjá 3</a>

<a href="http://www.davvi.no">Davvi Girji</a> 2009.<p>


<h2>Marion Palmer:</h2>
<h1>Haksui ávvuáigi, veaidalas ja giddagas</h1>
<h4>Sámás: Rauna Magga Lukkari ja Petter Johanas Lukkari</h4>


<table border=2><tr><td><img src="marion.jpg" width=250><p><b>Marion Palmer iežas viesu olggobealde, Ráhkkerávjjus 2005 </b><br> 
(Govva: Svein Lund) </td><td><p><b>Marion Palmer lea riegádan 1953:s ja bajásšaddan Ráhkkerávjjus, Hámmárfeasttas ja Troandimis. Son barggai máŋga jagi guolleindustriijas ja lei luohttámušolmmoš Frionoras Troandimis. Maŋŋil son lea lohkan kulturfága Telemárkku allaskuvllas ja bargan Hålogaland amatørteaterselskapas Romssas. 1997 rájes Marion orru fas Ráhkkerávjjus, gos čáppa- ja fágagirjjálaš čállima lassin lea bargan buohcceruovttus.<p> 
	Artihkkalis <i> Goarráneapmi ja dáruiduhttin Fálesnuoris </i> dás ovddabealde mii bájuhit oahpaheaddji Johan Johansena, gii čálii ahte <i>«Čeaváhačča biirres leat dušše 5 dážamáná, eará mánáin fas lea sámi (22), kveana (7) dahje seaguhuvvon duogáš (6). Dattetge oahpahuvvo dán biirres dušše fal dárogillii, go mánát leat hui čeahpit hupmat ja ipmirdit dan giela.»</i> Dáid sámi mánáid gaskkas, geat ledje čeahpit dárostit, lei Mariona áhkku. Son lei seammás maŋimus iežas sogas gii máhtii sámegiela.<p>	
	Marion Palmer lea almmuhan golbma girjji mas leat divttat ja eará čáppagirjjálaš teavsttat. Dáid gaskkas lea okta jorgaluvvon sámegillii. Dát dikta, mii govvida Ráhkkerávjju skuvlla (Kvalsund skole) 1960-logus, almmuhuvvui álggos antologiijas <i>Cirkum Polaris</i>, maŋŋil diktagirjjis<i> Utsatte strøk / Rašis guovllut.</i> 
</b></td>
</tr></table>

<h3>Haksui</h3>

Haksui galbma feaskkir ja šovkesruoná seainnit,<br>
jorbesravddat láhkkejuvvon ráidalasat<br>
ja bieksogápmagiid skájanas ránisin málejun láhtti vuostá<p>

Haksui biebmosálbma.<br>
Ja don gii biepmat lottážiid<p>

Haksui niesteboksa, vuostabábir ja láibi<br>
oktan Sundain ja Permargariiinnain<br>
Skruvagoarkkat ruoná boahtaliid siste loika mielki<p>

Haksui Áhččemin ja Roahkkadin Ipmil geainnuid alde<p>

Haksui skuvllalatnja, suvron svámpa ja čujussoabbi<p>

Haksui dipmabábir ja bleahkkaboahtal<br>
ABC girji ja ruoná gávccešhearva. Ja lohkangirji<br>
bearpmas fasttes bleahkkadielku.<p>

Haksui čáhppes koallaskállu sloaŋkkouvssat uvnna guoras<br>
ja gaskan báhcán giehtaduodji.<p>

Haksui viesso-orgel.<p>

Boađe miessemánu šearuvuođainat.<p>

Haksui ávvuáigi, veaidalas ja giddagas seamma bottus.<p>



<table border=2><tr><td><img src="halsen1.jpg"  width=400>
  </td>
<td><b>Čeabehačča skuvlla 2. luohkká 1958</b><br>(Gova luoikan Berit Mathisen) </td></tr></table><p>




<p>
<hr>
<p align=right>
<a href="ssh3-s.htm#sisdoallu"> Eará artihkkalat girjjis Sámi skuvlahistorjá 3</a>
</p>
</body></html>
